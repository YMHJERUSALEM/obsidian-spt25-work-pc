# ביאליק על רמח"ל


ביאליק טען כי רמחל לא זוכה להכרה ולכבדו הראויים לו. ממנו יצאו כל ראשי התנועות הגדולות בהתעוררות העם- החסידות, ההשכלה, ועולם הישיבות מבית מדרשו של הגאא. הן הגרא הן הבעשט והן מנדלסון הושפעו ממנו. וכמובן שהוא סלל דרך לכותבים העבריים החדשים.

כל זה מתוך "הבחור מפאדובה" בתוך כל כבתי ביאליק עמ' רמד


	אכן לא כחש לו לבו. הוא היה **הגואל והמשיח.** כל המעינות הנעלמים אשר בקעו ועלו בכח איתן מתחתיות תהום בסערת ימי הזועה הזרים והמופלאים ההם וישימו את כנסת ישראל לכל תפוצותיה כמצולה רותחת ונדלקת, מגועשת כלה משפתה ועד שפתה בימי ארבעה יובלות – שלמה מולכו, האר"י ותלמידיו, אקוסטא, שפינוזה, שבתי-צבי וכוונותיו – כל המעינות הרותחים והנרפשים האלה, אחרי שככם מעט מזעפם ואחרי הזדככם בשטף מרוצתם, נהרו בגיל ויחתרו ברנה להקָוות כלם יחד בברֵכה השקטה והעמוקה אשר הכין אלהים למנוחתם בנפש בחירו לוצאטו. משם יצאו שוב, זכים ומטוהרים שבעתים, ופנים **אחרות** להם, ומראה אחר לגמרי, ויהיו **לשלשה ראשים חדשים,** הלא הם שלשת האפיקים הגדולים לשלשת זרמי הרוח הראשיים – תורת אמת, השכלה, חסידות – אשר שפכו מני אז את ממשלתם העליונה על ישראל לחסד ולברכה, להחיות מתיו ולחדש נעוריו ולהכין לו את ימי גאולתו ותקומתו השלמה מקץ מאתים שנה.
	...
	מעפר דורות את שכינת עמו ורוח קדשו. שפת חוזי אלהים, שפת האמת והנכוחה, אחרי היותה לסיגים ולחלאה כלה, השמיעה שוב, ובכח חדש, את תרועת חצוצרתה הזכה. הוֹשב אליה פתאם צליל הזהב הטהור, מי אשר לא מלא בנעוריו את אזניו ואת נפשו משפת חזיונות רמח"ל ומתרועת בקרה – הוא לא ידע מה קול עברי נקי וזך מימיו.
	...
	ואם לא השכלנו עד היום לקבוע את שם ר' משה חיים לוצאטו כ“מזוזה” בשער הכבוד של היכל היצירה העברית, אשר כל היוצא והנכנס יגע בה בחרדת קדש וישק ידו למו פיו; ואם עד עתה לא ידענו להשכין את אור חייו ואישיותו ויצירי רוחו בנפש הדור, אור תמיד לא יכבה – אות הוא כי אכן דלונוּ, דלונוּ עד מאד.






	מן המשקלים ובניני השירה הערביים לכל צירופיהם השונים , שהיו בכבליהם הכבדים למוקש לשירה העברית ולהתפתחותה במשך מאות שנים , ביטל [ לוצאטו ] הרבה ולא הניח מהם אלא מועט קטן ובמקומם השתמש במשקל חדש ובתבניות חדשות [ ... ] משקל נגיני ומוסיקלי ובניין חופשי ומרווח , שהנם נעימים יותר גם מצד עצמם וגם קרובים ונוחים יותר לריתמוס הטבעי של השפה העברית ולרוחה . על ידי כך גאל את השירה העברית מעבדות לחירות ממש ויחדש את נעוריה . הוא היה אפוא הראשון שמצא שוב את הנתיבה האובדת לתחיית שירתנו , בחברו את זו אל מקור חייה הקדמוני — לכתבי הקודש והוא גם שהמשיך אליה משירת אירופא הקלאסית את הסילון הראשון , צינור משפיע כוח חדש וחיים חדשים , לא ידועים לשירה העברית מתמול שלשום .  
ביאליק, כתבים גנוזים 
אצל הירשפלד עמ' 293


כינור ערוך: לשון הרגש בשירת ביאליק. אריאל הירשפלד, 2011, עם עובד
פרק מדהים על היחס בן [[ביאליק]] ל [[רמחל]]


	השוו את השיר הזה של רמח"ל עם השיר של ר' משה זכות , שהבאתי למעלה , ואז תיווכחו מה פעל ועשה לשירתנו רמח"ל . הוא גילה לשירתנו מסילה חדשה והפך את הקערה על פיה . שירתו כולה חדשה ברוח הנשגב שלה , ושפתו המלוטשה והצחה מצטיינת בפשטות ובזכות ההיגיון . תחת כל אותן הצורות המרובות , המשונות והזרות של השירה הספרדית , הכניס צורה אחת , זהו המשקל המקובל בספרות הדרמטורגית בזמנו . הוא חיבר את השירה העברית אל השירה התנ"כית והעביר צינור ממנה אל מקור החיים שלה .  

מחבר/ים: אריאל הירשפלדשם הספר: כינור ערוך : לשון הרגש בשירת ח"נ ביאליקמקום ההוצאה: רעננהשם ההוצאה: עם עובד שנת ההוצאה: תשע"א - 2011עמוד: 294


[[רמחל]]
[[נבואה ברמחל; אליעזר באומגרטן.pdf]]
#רמחל #ביאליק