
הדמעות כאן אינן מרככות
את העיניים, הן רק מלטשות
ומבריקות את קשי הפנים כמו סלע

ניסיונות ההתאבדות של ירושלים
היא ניסתה שוב בתשעה באב
היא נסתה באדום ובאש
ובהרס איטי של אבק לבן
עם רוחות, לעולם לא תצליח
אך היא תנסה שוב ושוב

מילים אלו של יהודה עמיחי כמו מרחפות מול הסרט אותו ראינו עכשיו, בראי ישראל של 2024, תשפ"ד.
אולי עבור חלקכם אין זו הצפייה הראשונה, אך וודאי שעבור כולכם זו הפעם הראשונה לחזות בסרט,
במקום.
במקום בו הכל קרה.
ערב תשעה באב אין אדם שואל לשלום חברו, מפאת האבלות.
אך אנו כמה ימים קודם, ועל כן אנחנו יכולים לברך אתכם ברוכים הבאים וברוכות הבאות, למגדל דוד, מוזיאון ירושלים.
המקום בו הכל התרחש, המקום שראה את הכל.
ארמונה היפה של ברניקי שראיתם בסרט? כאן הוא עמד.
אני למעשה עומד כרגע על מגדל חשמונאי בן 2200 שנה, ומולכם ניצב אחד ממגדליו של הרודוס. שריד יחיד שהותירו הרומים אחר השריפה.
האבנים הללו שראו הכל, מבקשות בדומיה להזכיר לנו את הפלא העצום שהוא אנחנו-
עם ששב לארצו ובנה מחדש את עירו אחרי אלפיים שנה.
אך יותר משהן מבקשות לספר לנו על שהיה, הן שואלות אותנו בדממה על שיהיה.
כגודל הזכות כן גודל האחריות, על כתפינו.

שמי יותם הלפרין.
ביום יום יש לי את הזכות הגדולה להגיע למצודה הזו כל בוקר ולנהל בה את המרכז החינוכי.
זו ההזדמנות לספר למי שאינו יודע שבחדרי המצודה המקיפים אותנו, נמצא מוזיאון ירושלים החדש שנחנך בשנה שעברה.
אם טרם ביקרתם בו, הרשו לי להמליץ לעשות זאת במהרה.

הערב יש לי את הכבוד לארח כאן את גידי דר, יוצר הסרט אגדת חורבן.
שתכך יעלה לבמה וישתף אותנו קצת על מאחורי הקלעים של מעשה האמנות שראינו כאן.

לאחר מכן יצטרפו לגידי העיתונאים חן ארצי סרור ואסף ליברמן, לשיחה משותפת על הסרט, על ישראל של ימינו, ולאן הלאה מכאן.

גידי, בבקשה.



תודה רבה גידי
אני מזמין את העיתונאים אסף ליברמן וחן ארצי סרור להצטרף אלינו לפאנל משותף.

אשרי אדם מפחד תמיד, ומקשה ליבו יפול ברעה.
במילים אלו פותח רבי יוחנן בגמרא את כל סיפורי ואגדות החורבן.
רבי יוחנן ניגש למקור קדום, הפסוק- אשרי אדם, ודרכו מבקש לפתוח בשיחה על זמן החורבן.
הערב ננסה לגשת לשיחה שנפתחת דרך מקור קדום- אגדת החורבן. וממנה לצלול אל מציאות ימינו.
השאלה הראשונה שארצה להפנות אליכם היא בבחינת פתיחתא, פתיחה. עם איזו דמות מהסרט הייתם מבקשים לפתוח בשיחה, ומה הייתם אומרים לה?


כל הסיפורים שאנו מכירים כמו קמצא ובר קמצא, ועוד, כולם יכולים להיארז במשפט אחד, בפסוק אחד שבוחר רבי יוחנן- אשרי אדם מפחד תמיד, ומקשה ליבו יפול ברעה. זוהי פתיחתא, הדרך של רבי יוחנן לפתוח את הסיפור. הפסוק הזה הדהד בראשי כשקולות הרקע מסביב לבן בטיח חזורים כמו הד- אין בו פחד. אין בו פחד. 

ניתן לכל אחד חמש דקות, ולאחר מכן זמן תגובה קצר.

המסורת מספרת לנו, כי בו ביום שחרב בית המקדש, נולד משיחם של ישראל. לא נעסוק כאן בשאלה מה זה או מי זה משיח. אבל בעצם מבקשים חז"ל לומר לנו, שבעומק השבר טמונה גם איזושהי לידה, חידוש. אולי גילוי שיש בו בחינה של נחמה.
כשפרסמנו את האירוע הזה, אנשים רבים כתבו לנו שחבל להקרין את הסרט, אפשר להקרין מהדורת חדשות. אך אולי מתחת לפני השטח, יש גם זרמי לידה והתחדשות גם אצלנו השנה.
השאלה השניה שאני רוצה לשאול אתכם, במבט על השנה או שנתיים האחרונות. מה נולד בנו בשנה האחרונה?

השאלה האחרונה שאבקש להפנות אליכם, היא שאלה פתוחה. אולי בבחינת מתחיל בגנות ומסיים בשבח.
תנו תחזית/תפילה/בקשה לחברה הישראלית עם הפנים קדימה.

חן, אסף, גידי. אני מבקש להודות לכם. ולאחל לכולנו שאת הימים הללו נוכל להפוך מצומות לימים טובים, מאבלות לנחמה ואף לששון ושמחה.




פתיחה - המקום בו אנו נמצאים
הזכות הגדולה
האחריות הגדולה


הזמנה של גידי ויוסי

הזמנה של אסף וחן
לאחר מכן0 אשרי אדם מפחד תמיד
זוהי פתיחתא
נבקש פתיחתא דרך דמויות הסרט

לאחר מכן- משהו שנולד בנו בשנה האחרונה

תחזית לךחברה הישראלית
ואולי בקשה ממנה




גידי-
האתגר הוא של החברה החילוינת ליצור תרבות (גם ין אמרה והוא הסכים) מתוך המקורות היהודיים דווקא.
אני- עמוס עוז דיבר על התרבות כעל מקום לרפיקת הרגשות העזים, לשנוא דמויות ספרותיות כייצוג במקום את האנושי במציאות.

