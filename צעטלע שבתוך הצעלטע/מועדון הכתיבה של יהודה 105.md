#כתיבה 

הוא נמוך ממני. זו כנראה היתה המחשבה הראשונה שעברה לי בראש, כשהבנתי שהוא כנראה עומד להיות האיום האחרון שאני צריך להסיר.
הנהנתי בנימוס לשלום בזמן שהמזכירה הגישה לו את הקפה, בעודנו ממתינים מחוץ למשרד.
יכולתי לנחש שזה קפה שחור בלי חלב, עוד לפני שראיתי את הכוס.
ומי בכלל מזמין אנשים לראיון עבודה כשהם צריכים להמתין במקביל, חשבתי לעצמי. חובבני משהו.
ואולי זו בכלל סימולציה שהיא חלק מתהליך הקבלה? הרהרתי בלבי והתחלתי לתכנן אסטרטגיות נחמדות שיכפרו על האיבה שאני רוחש לו כרגע בכל ליבי, בתקווה שהיא תצליח לעורר ל קארמה שלילית לפני שהוא נכנס לחדר. אבל הוא רק שיגר אלי חצי חיוך מתנשא שלא הותיר לי הרבה מקום להמשיך ולפתח את הכיוון הזה.
"שחור אה?" אמרתי והתחרטתי על הבנאליות שיצאה זה עתה מפי. "רק שחור, אין קפה אחר בעולם." הגיב.
"שיהיה לך בהצלחה, הטוב ביותר ינצח מה שנקרא" אמרתי ושוב התחרטתי.
הוא הסתכל עלי במבוכה קלה, וחצי החיוך המתנשא לא מש מפניו "לגמרי, לגמרי, למרות שאתה נראה לי אחד הטובים אז לא הייתי דואג".
"הו, אין ספק, אבל גם לך זה נראה שלא חסר, ובכל זאת התפקיד הזה ממש כאילו נתפר בשבילי" התחלתי להגג.
"אתה יכול לחזור למשרד שלך אדוני, אנחנו סיימנו" אמרה לפתע מישהי שהגיחה מן החדר.
הוא נעמד עם הקפה בידו, אדים קטנים עלו על צד פיו שנותר מחייך, "בא, נדמיין בשבלך כאילו זה לא קרה, תתחיל חלק".

