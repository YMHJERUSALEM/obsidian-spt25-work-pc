

בבסיס אמונת אברהם בשינוי, נמצאת יכולת התפילה.
אך תפילת אברהם אינה תפילה של ביטול לרצון האל. תפילתו של אברהם הינה דיאלוג מתמשך בין אדם לאלוהיו.
קל לדמיין שינוי שאדם מבצע בסביבתו, בטח כשהוא פועל בשם האל. אולם את השינוי הצרוי אברהם מברר, מבקש, דורש ואף תובע גם מאלוהיו.
אך אברהם אינו חצוף, אברהם רואה בשליחות שהטיל עליו אלוהים אחריות. והאחריות אינה נגמרת מול העולם, היא עוברת גם כלפי השמיים דווקא מתוך ביטול לשליחות עליו הוטלה.

מדרש אנוכי עפר ואפר.

בעוד המוסלמי משתטח על הארץ בביטול גמור ומוחט, התפילה העברית היא תפילה של עמידה מול האל. עמידה הפותחת ומסיימת בהשתחוויה, אך לאורך הדרך נמשכת בעמידה זקופה, של הקשבה ושיח.