---
tags:
  - מקור
  - עיון
Date of creation: 25.9.24
Author: מדרש
---
מדרש תנאים לדברים (הופמן) דברים פרק טז פסוק א (פרשת ראה) - יח (פרשת שופטים)
פסוק א
**(א). שמור את חדש האביב בשלשה מקומות מזכיר פרשת מועדות בתורת כהנים מפני סדרם בחומש הפקודים מפני הקרבן במשנה תורה מפני העבור ללמדך ששמע משה פרשת מועדות מסיני ואמרה לישראל וחזר ושנאה להן בשעת מיתה: ד"א אמר להן הלכות הפסח בפסח הלכות עצרת בעצרת והלכות החג בחג**: מיכן אמ' משה הזהיר את ישראל להיות שונין בענין ודורשין בו: שמור את חדש האביב שמרו את הפסח שיהי' בזמן האביב מכן שבית דין מצווין לעבר את השנה כדי שיהיו השנים שני חמה ויבואו כל המועדות בזמנן ואיזה הוא זמנן בפסח על האביב שנ' שמור את חד' הא' בעצרת על הקציר ועל הבכורים שנ' (שמות כג טז) וחג הקציר בכורי מעשיך ובחג על האסיף ועל התקופה שנ' (שם לד כב) וחג האסיף תקופת השנה אבל לא שמענו את מה יעבר וכשהוא אומר שמור את חדש האביב ועשית פסח שמור את הפסח לאביב ואביב לפסח שיבוא אביב בזמנו הא כיצד עבר את אדר שיבוא הפסח באביב: ר' נתן אומר שמור את חדש האביב חדש הסמוך לאביב את מעבר ואיזה זה אדר: והואיל וחדש מתעבר ושנה מתעברת מה חדש אחד משלשים בו אף שנה אחד משלשים בה ת"ל שמור את חדש את חדש את מעבר אין את מעבר אחד משלשים בה: או מה השנה אחד משנים עשר בה אף החדש אחד משנים עשר בו ת"ל (ויק' כג ו) בחמשה עשר יום לחדש יום לחדש את מעבר אין את מעבר אחד משנים עשר בו: או אם ביחל אביב ובא תהא מונע חדש מן השנה ת"ל (שמות יג י) ושמרת את החקה הזאת למועדה מימים ימימה מוסיף את אין את מונע: שמור את חדש האביב ועשית פסח מה פסח אין את עושה אלא בבית הבחירה אף עיבורין לא תהא מעבר אלא בבית הבחירה: ועשית פסח לד' אלהיך אין לי אלא בפני הבית שלא בפני הבית מנין ת"ל כי בחדש האביב הוציאך ד' א' מ' לי' בין בפני הבית בין שלא בפני הבית: הוציאך ד' א' מ' ל' זכר לנסים שנעשו לך בלילה אתה אומר זכר לנסים שנעשו לך בלילה או לא בא ללמד אלא שיצאו בלילה וכשהוא אומר (שם יב מא) ויהי בעצם היום הזה יצ' כל צב' ד' מא' מ' מגיד שלא יצאו אלא ביום הא מה ת"ל הוצ' ד' א' מ' לי' זכר לנסים שנעשו לך בלילה, ר' נתן אומר בלילה נגאלו אבל לא יצאו אלא ביום: 
פסוק ב
(ב). וזבחת פסח לד' אלה' צא' וב' צאן לפסח ובקר לחגיגה אתה אומר צאן לפסח ובקר לחגיגה או אחד זה ואחד זה לפסח ומה אני מקיים (שם יב ה) שה תמים זכר בן שנה בפסח מצרים אבל פסח דורות יבוא מזה ומזה ת"ל (שם) מן הכבשים ומן העזים תקחו שאין ת"ל תקחו אלא להביא פסח דורות שלא יבוא אלא מן הכבשים ומן העזים דברי ר' יאשיה: ר' עקיבה אומר כתוב אחד אומר וזבחת פסח לד' אלה' צאן וב' וכת' אחד אומר מן הכבשים ומן העזים תקחו כיצד יתקיימו שני כתובים הללו אמרת זו מדה בתורה שני כתובים זה כנגד זה סותרין זה על ידי זה ומתקיימין במקומן עד שיבוא הכת' השלישי ויכריע ביניהן ת"ל (שם יב כא) משכו וקחו לכם צאן הצאן לפסח לא בקר לפסח: ר' ישמעאל אומר בחגיגה הבאה ביום ארבעה עשר עם הפסח הכת' מדבר אתה אומר בחגיגה הבאה עם הפסח הכתוב מדבר או אינו מדבר אלא בפסח עצמו כשהוא אומר שה תמים זכר בן שנה יהיה לכם הרי פסח עצמו אמור ומה ת"ל וזבחת פסח לה' אלה' צאן וב' בחגיגה הבאה בפסח הכת' מדבר: 
פסוק ג
(ג). לא תאכל עליו חמץ למה נאמר לפי שהוא אומר (שם כג יח) לא תזבח על חמץ דם זבחי אין לי אלא בל תזבח בל תאכל מניין ת"ל לא תאכל עליו חמץ: ד"א לא תאכל עליו חמץ עליו אי אתה אוכל חמץ על פסח שני אתה אוכל חמץ: ד"א לא תאכל עליו חמץ למה נאמר לפי שהוא אומר שבעת ימים תאכל עליו מצות אם אתה אומר עליו על גביו והלא כבר נאמר (שמות לד כה) ולא ילין לבקר זבח חג הפסח ומה ת"ל עליו אלא מופנה להקיש ולדון ממנו גזירה שוה נאמר כאן עליו ונאמר להלן (שמות כ כא) עליו מה להלן בסמוך לו אף כאן בסמוך לו: לא תאכל עליו חמץ שבעת ימים תאכל עליו מצות דברים הבאין לידי חימוץ אדם יוצא בהן ידי חובתו במצה איזה הוא דבר שהוא בא לידי מצה וחמץ אלו חמשת המינין ואלו הן החטים והשעורים והכוסמין ושבולת שועל והשיפון יצאו האורז והדוחן והפרגין והשומשמין והקטניות שאינן באין לידי מצה וחמץ אלא לידי סרחון: לחם עני מיכן אמרו אין לשין את העיסה ביום ראשון של פסח ביין ושמן ודבש וחלב ואין מקטפין בהן ואם לש ואכל לא יצא ידי חובתו משום שנאמר לחם עני ואין זה לחם עני: ד"א לחם עני פרט לחלוט ואשישה יכול לא יצא אדם ידי חובתו אלא בפת הרדאה ת"ל מצות מצות ריבה ואפלו כמצתו של שלמה אם כן מה ת"ל לחם עני פרט לחלוט ואשישה: ד"א לחם עני לחם שעונין עליו דברים: ד"א לחם עני מה דרכו של עני בפרוסה אף כאן בפרוסה: ד"א לחם עני מה דרכו של עני הוא מסיק ואשתו אופה אף כאן הוא מסיק ואשתו אופה: כי בחפזון יצאת ממצרים זה חפזון מצריים אתה אומר זה חפזון מצריים או אינו אלא חפזון ישראל וכשהוא אומר (שם יב לט) כי גורשו ממצ' ולא יכלו להת' הרי חפזון ישראל אמור הא מה ת"ל כי בח' יצ' ממצרים זה חפזון מצריים: ר' יהושע בן קרחה אומר זה חפזון ישראל: אבא חנון אומר משום ר' אליעזר זה חפזון שכינה אף על פי שאין ראיה לדבר זכר לדבר קול דודי דופק (שה"ש ה ב) הנה זה עומד אחר כתלנו (שם ב ט) יכול אף לעתיד לבא כן ת"ל (ישע' נב יב) כי לא בחפ' תצ' ובמ' לא תל': למען תז' את יום צא' ממצ' כל ימי חייך ימי חייך הימים כל ימי חייך הלילות דברי בן זומא וחכמים אומרים ימי חייך העולם הזה כל ימי חייך להביא את ימות המשיח: ר' שמעון אומר כל ימי חייך ימים שאת עסוק בהן עם החיים הרי מי שמתו מוטל לפניו פטור מן המצות: 
פסוק ד
(ד). ולא יראה לך שאור למה נאמר לפי שהוא אומר (שמות יב יט) שבעת ימים שאר לא ימצא בבתי' אין לי אלא בל ימצא בל יראה מנ' ת"ל ולא יראה לך שאר אין לי אלא בל יראה ובל ימצא לשאר לחמץ מנ' ת"ל (שם יג ז) ולא יראה לך חמץ ולא יראה לך שאר הקיש שאר לחמץ וחמץ לשאר מה זה בל יראה אף זה בל יראה מה זה בל ימצא אף זה בל ימצא מה זה מחמשת המינים אף זה מחמשת המינים: בכל גבולך למה נאמר לפי שנ' (שם יב יט) שאר לא ימצא בבתיכם שומע אני כשמועו ת"ל בכל גבולך בכל גבולך ברשותך אף כל שהוא ברשותך יצא חמיצו של ישראל שהוא ברשות נכרי אף על פי שהוא יכול לבערו אבל אינו ברשותו יצא חמיצו של נכרי שהוא ברשות ישראל וחמץ שנפלה עליו מפולת אף על פי שהוא ברשותו \[אבל אינו יכול לבערו] אתה אומר לכך באו או לא בא אלא ללמד שבגבולים שבעה ובבתים לעולם ת"ל ולא יראה לך שאר בכל גבולך שבעת ימים מה בגבולים שבעה אף בבתים שבעה: ולא ילין מן הב' אש' תז' בחגיגה הבאה עם הפסח הכת' מדבר שתיאכל לשני ימים יכול ליום אחד כשהוא אומר לבקר לבקרו של שני אתה אומר בחגיגה הכת' מדבר או בפסח עצמו וכשהוא אומר (שם לד כה) ולא ילין לב' זב' חג הפסח הרי פסח עצמו אמור הא מה ת"ל ולא ילין מן הב' אש' תז' בע' בחגיגת ארבעה עשר הכת' מדבר: 
פסוק ה
(ה). לא תוכל לז' את הפ' ר' אליעזר אומר העבודה שהוא יכול אלא שאינו רשאי: באחד שע' (הרי זו אזהרה לשוחט הפסח בבמת יחיד אפלו בשעת התר הבמות ולא היה קרב אלא בבמת צבור ואם הקריב בבמת יחיד לוקה): ד"א לא תוכל לזבוח את הפ' באחד אין יחיד עושה פסח אלא חבורה: אשר ה' אלהי' נותן לך להוציא שבחוצה לארץ: 
פסוק ו
(ו). כי אם אל המקום אש' יב' ה' אלהיך יבחר בו על ידי נביא וה"א (ע' ש"ב כד יח) עלה הקם מזבח לה' בגרן ארונה היבוסי: שם תז' את הפ' שומע אני מבעוד יום ת"ל בערב או בערב שומע אני משתחשך ת"ל מועד צאתך ממצרים הפסיק הענין אימתי יצאו ישראל ממצרים משש שעות ולמעלן וה"א (ע' שמות יב מא) ויהי בעצ' הי' הז' יצ' כל צב' ה' ממצרים: ובשלת ואכלת משחשיכה ר' שמעון בן יוחאי אומר בא הכת' לעשות ראשון אחרון ואחרון ראשון: מועד צאתך לשחיטתו כבוא השמש לצלייתו בערב לאכילתו: ד"א שם תזבח את הפסח בע' ר' אליעזר אומר בערב אתה זובח: כבוא השמש אתה אוכל עד מועד צאתך ממצרים אתה שורף: ר' יהושע אומר בערב אתה זובח כבוא השמש אתה אוכל עד מתי אתה אוכל והולך עד מועד צאתך ממצרים: 
פסוק ז
**(ז). ובשלת ואכלת אין בשל אלא צלי שנ' ובשלת ואכלת ואומ' (דהי"ב לה יג) ויבשלו את הפסח מיכן היה ר' יאשיה אומר הנודר מן המבושל אסור בצלי: ופנית בבקר ר"ש בן יוחאי אומר למה נאמר עד שלא יאמר יש לי בדין הואיל וחג טעון חגיגה ופסח טעון חגיגה מה חג יש לו שמיני יכול אף הפסח יש לו שמיני ת"ל ופנית בב' וה' לאה': ופנית בב' כל פונות שאתה פונה מן המקדש לא יהוא אלא בבקר מלמד שטעון (לילה) \[לינה] (מיכן אמרו המביא בכוריו למקדש וקרא והקריב שלמיו לא יצא באותו היום מירושלם לחזור למקומו אלא ילין שם ויחזור למחר לעירו שנ' ופנית בב' וה' לאה') והלכת לאה' כבר אתה מובטח שאהלך שלום שנ' (איוב ה כד) וידעת כי שלום אהליך (שם ה כה) וידעת כי רב זרעך:** 
פסוק ח
	(ח). ששת ימים תאכל מצות כתוב אחד אומר ששת ימים וכתוב אחד אומר שבעת ימים כיצד השביעי היה בכלל ויצא מן הכלל ללמד ולא ללמד על עצמו בלבד יצא אלא ללמד על הכלל כולו יצא מה השביעי רשות אף כולן רשות או מה השביעי רשות אף הלילה הראשון רשות ת"ל (שמות יב יח) בראשון באר' עשר יום לח' בע' תא' מצ' קבעו הכת' חובה: ד"א כת' אחד אומ' ששה וכת' אחד אומ' שבעה הא כיצד ששה מן החדש ושבעה מן הישן: וביום השבי' עצ' עצרו הכת' מלצאת הרי שהעלה קדשיו מבית פגא לירוש' שומע אני יאכלם בירושלם ויחזור וילין בבית פגא ת"ל וביום הש' עצ' עצרו הכתוב מלצאת ואין עצירה בכל מקום אלא כניסה שנ' (יר' לו ה) אני עצור לא אוכל לצאת (עיין שם לט טו) ויהי דבר ה' אל ירמיהו בהיותו עצור אין לי אלא יום טוב האחרון שהוא עצור יום טוב הראשון מנ' הרי אתה דן הואיל וזה קרוי מקרא קדש וזה מקרא קדש מה זה עצור אף זה יהא עצור:
עצרו הכתוב מלצאת- עליך לשהות במקום במקדש, גם אם אתה גר קרוב מאוד. לשהות בתהליך בדומה לחסידים הראשונים שהיו שוהים שעה לפני ושעה אחרי.


לא תעשה מלאכה מגיד שהוא אסור בעשיית מלאכה אין לי אלא יום טוב אחרון ראשון מנ' ת"ל (ויק' כג ז) ביום הראשון מק' \[קדש] כל מל' עב' לא תע' אין לי אלא יום טוב ראשון ואחרון שהן אסורין בעשיית מלאכה חולו של מועד מנ' ת"ל ששת ימים תאכ' מצ' וב' הש' עצ' מה שביעי עצור אף ששי עצור או מה שביעי עצור בכל מלאכה אף ששי עצור בכל מלאכה ת"ל השביעי השביעי עצור בכל מלאכה אין הששי עצור בכל מלאכה אלא כדי שלא יהיה כיום חול לכל דבר: 
פסוק ט
(ט). שבעה שבועות תספר לך למה נאמר לפי שהוא אומר (ויק' כג טו) וספרתם לכם שומע אני בבית דין ספירת כל אחד ואחד מנין ת"ל תספר לך: כתיב אחד אומר שבעה שבועות תס' לך וכת' אחד אומר וספר' לכם כיצד יתקיימו שני כתובים הללו וכשהוא אומר (שם כג טז) עד ממחרת השבת השב' תס' חמ' יום נמצאת אומר רבוי אחר רבוי למעט דברי ר' ישמעאל: ר' עקיבה אומר כתוב אחד אומר שבעה שבועות וכת' אחד אומר וספרתם לכם כיצד יתקיימו שני כתובים הללו וכשהוא אומר תס' חמ' יום ימים מסרתי לך לא מסרתי לך שבתות הא כיצד חל להיות מן הימים את מונה מן הימים חל להיות מן השבתות את מונה מן השבתות: מהחל חרמש בק' תח' לס' וכי מנין את למד על (ספירת) \[קצירת] העומר אלא הרי זה בא ללמד ונמצא למד מה ספירה לעצמה אף קצירה לעצמה מה ספירה בלילה אף קצירה בלילה מה ספירה לקצירת העומר הכת' מדבר אף קצירה לקצירת העומר הכת' מדבר: בקמה תחל לס' אל תקרא בקמה אלא בקומה מיכן שאין מברכין על ספירת העומר אלא מעומד: תחל לספור למה נאמר לפי שהוא אומר ועשית חג שב' לה' שב' לה' אין לי אלא בפני הבית שלא בפני הבית מנ' ת"ל תחל לספר בין בפני הבית בין שלא בפני הבית: 
פסוק י
(י). תחל ועשית חג שבועות מן החולין אתה מביא אתה אומר מן החולין או מן המעשר ת"ל מסת נדבת ידך (ואם רצה להביא שלמי חגיגה ממעות מעשר שני המעורבות עם מעות חולין מביא והוא שיהיה שיעור אכילה ראשונה מן החולין ומנ' שכן הוא נאמר \[כאן] ברכה ונאמר להלן (יד כד) ברכה מה ברכה אמורה להלן מן המעשר אף ברכה אמורה כאן \[מן] המעשר): 
פסוק יא
	(יא). ושמחת לפני ה' אלהיך נאמר כאן שמחה ונאמר להלן (כז ז) שמחה מה שמחה האמורה להלן שלמים אף שמחה האמורה כאן שלמים: אתה ובנך ובתך וע' ואמ' חביב חביב קודם: ר' יוסי אומר שלש מצות נוהגות ברגל חגיגה ראיה שמחה: ראייה כולה לגבוה. חגיגה נוהגת לפני הדבור ולאחר הדבור: שמחה נוהגת באנשים ובנשים הא מפני שיש בזו מה שאין בזו ויש בזו מה שאין בזו צריך לומר את כולן:
שלוש מצוות- חגיגה ראיה ושמחה! ולכל אחת מאפיינים משלה- החגיגה עוד טרם מתן תורה בפרשיית הפסח מצרים. שמחה- משותפת לאנשים ולנשים, שהן הן הברכה.

והלוי אשר בש' והגר והי' והאלמ' מה בני ביתך ארבעה אף בני ביתי ארבעה: בגרים הוא אומר (י יח) ואהב גר: ביתום ואלמנה הוא אומר (תה' סח ו) אבי יתומים ודין אלמנות: בלוים הוא אומר (במד' יח כ) אני חלקך ונחלתך: ד"א אתה ובנך ובתך ועב' ואמ' מגיד שחובה על אדם להיות מביא על ידי בנו ועל ידי בתו ועל ידי עבדו ועל ידי שפחתו קני זבים וקני זבות קני יולדות כדי להכשירן לאכול בזבחים: 

פסוק יב
	(יב). וזכרת כי עבד היית במצרים ושמרת ועשית החקים האלה על מנת כן פדיתיך על מנת שתקבל עליך כל מה שפיקדתיך בשמחה:
המועדים הללו הם הם תכלית יציאת מצרים. ועל כן מזכירים יציאת מצרים במועדים!

פסוק יג
(יג). חג הסכות תעשה לך תעשה ולא מן העשוי פרט לסוכה שנעשית מאליה שהיא פסולה וכן החוטט בגדיש לעשות לו סוכה אינה סוכה משום תעשה ולא מן העשוי שהרי לא עמר גדיש זה לצל: וכן תקרה שאין עליה מעזיבה פסולה עד שיפקפק או יטול אחת מבנתים ויעשה במקומו סכך כשר משום תעשה ולא מן העשוי: וכן חבילי קש וחבילי עצים וחבילי זרדים אין מסככין בהן ואם התירן כשירות: באספך מג' ומיק' שומע אני כיון שנכנס אחד מישראל יעשה את החג ת"ל (ויק' כג לט) באספכם או עד שיכנסו כל ישראל אם לאו לא יעשה את החג ת"ל חג הסכות תע' לך הא כיצד שתעשה את החג ברוב האסיף: 
פסוק יד
	(יד). ושמחת בחגך אלו שלמי שמחה נאמר כאן שמחה ונאמר להלן (כז ז) שמחה מה להלן שלמים אף כאן שלמים: ד"א ושמחת בחגך בכל מיני שמחה מיכן אמרו חייב אדם לשמח בנו ובני ביתו ברגל במה משמחן ביין: ר' יהודה בן בתירה אומר בזמן שבית המקדש קיים אין שמחה אלא בבשר שנ' (כז ז) וזבח' שלמ' ואכ' שם ושמ' לפני ה' אלה' עכשו אין שמחה אלא ביין שנ' (תה' קד טו) ויין ישמח לבב אנוש: ד"א ושמחת בחגך זו שמחת בית השאובה ולמה נקראת שמחת בית השואבה ששם היו שואבין ברוח הקדש על שם (ע' ישע' יב ג) ושאבתם בששון ממ' הי' מיכן אמרו החליל חמשה וששה (והחליל) זה חליל של בית השאובה שאינו דוחה לא את השבת ולא את יום טוב: ד"א ושמחת בחגך מיכן אמרו אין נוהגין אבילות במועד: 

משום לכאורה, שבשבת ויוך טוב אין צורך לשאוב רוח הקודש, שהם מצויים בה גם כך.

פסוק טו
(טו). שבעת ימים תחג לה' אלה' זו חובת שלמי חגיגה: שבעת ימים תחג לה' אלה' לעשות ראשון חובה ושאר הימים רשות ששאר השבעה כולן תשלומין לראשון מיכן אמרו מי שלא חג ביום טוב הראשון של חג חוגג את כל הרגל ויום טוב האחרון: ד"א שבעת ימים תחג לה' אלה' להביא שבעת ימי הפסח שיטענו חגיגה אתה אומר להביא שבעת ימים הפסח שיטענו חגיגה או אינו מדבר אלא בחג וכשהוא אומר (ע' ויק' כג מא) וחגתם חג לה' שבעת ימים הרי חג אמור ומה ת"ל שבעת ימים תחג להביא שבעת ימי הפסח שיטענו חגיגה: כי יברכך ה' אלהיך להוציא את העופות שאינן בשר המשמיח: והיית אך שמח לרבות לילי יום טוב האחרון לשמחה מכאן אמרו ההלל והשמחה שמונה כיצד מלמד שאדם חייב בכבוד יום טוב האחרון של חג כשאר כל ימות החג: 
פסוק טז
(טז). שלש פעמים בשנה שומע אני בכל עת שירצה ת"ל בחג המצות ובחג השבועות ובחג הסכות אתה אומר בחג המצות פעם אחת ובחג הש' פעם אחת ובחג הסכות פעם אחת או בחג המצות שלש פעמים ובחג הש' שלש פעמים ובחג הס' שלש פעמים ת"ל (שמות כג יד) שלש רגלים תחג לי בשנה: ולא יראה פני ריקם אף מן הצדקה: יראה להוציא את הסומה ר' יוחנן בן דהבאי אומר משום ר' יהודה סומה באחד מעיניו פטור מן הראיה שנ' יראה כדרך שבא לראות כך הוא בא להיראות מה הבא לראות בשתי עיניו אף הכא להיראות בשתי עיניו: זכורך להוציא את הנשים וטומטום ואנדרוגינס שהן ספק אשה וכשהוא אומר כל זכורך לרבות הקטנים: 
פסוק יז

	(יז). איש כמתנת ידו מיכן אמ' מי שיש לו אוכלים מרובים ונכסים מועטין מביא שלמי חגיגה מרובים ועולת ראיה מועטין: אוכלין מועטין ונכסים מרובים מביא עולות מרובין ושלמים מועטין זה וזה ממועט על זה נאמר לא יפחות ממעה לעולה ושתי כסף לשלמים זה וזה מרובה על זה נאמר כב' ה' אלה' אשר נתן לך: 
דומני כי ניתן לדרוש מכאן קשר בין הראיה עצמה, לנחלה (וכמדומני שיש מקום כזה בנושא עליה לרגל [[אל פני האדון]] שמי שמחויב הוא רק מי שיש לו נחלה). ככל שיש לך נחלות ונכסים אתה צריך להגביר בנושא קרבן הראיה. ושלמי החגיגה זו הברכה שאיננה נדל"ן, אלא ברכת השפע ממש.
ועוד חיזוק לדבר הקשר בין אדמה לעליה לרגל למקדש-

מכילתא דרבי ישמעאל בא - מסכתא דפסחא פרשה א
ראש חדשים. מגיד שניסן ראש לחדשים ומנין אף למלכים ת"ל הוא החדש השני למלוך שלמה על ישראל (מלכים א ו א) ומנין אף לרגלים ת"ל חג המצות וחג השבועות וחג הסכות (דברים טז טז) נמצינו למדין שניסן ראש לחדשים למלכים ולרגלים. ר' נתן ור' יצחק אומרים אף לשכירות בתים אבל לא לשנים ולא לשמטין ולא ליובלות ולא לנטיעה ולא לירקות שנא' מקץ שבע שנים במועד שנת השמיטה וגו' בבא כל ישראל 

דעתם של רבי נתן ורבי יצחק מובנת לחלוטין על רקע מה שאמרנו כעת!
[[עליה לרגל ונחלה בארץ]]