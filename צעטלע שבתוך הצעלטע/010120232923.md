# קבורה בארץ ישראל על פי המדרש


ביקורת על אלו שבאים להיקבר בארץ כבר במדרש.
וכן מעלת הקבורה בארץ, ומחילות לאלו שקבורים בחו"ל.


	בראשית רבה (תיאודור-אלבק) כי"ו פרשת ויחי פרשה צו
	(ל) [ושכבתי עם אבתי] וגו' הגוף מה אכפת לו, מה ראו אבות העולם להתחבט על הקבורה, ר' לעזר אמ' דברים בגיו, ר' חנינא אמ' דברים בגיו, ר' יהושע בן לוי אמ' דברים בגייו, ר' שמעון בן לקיש אמ' דברים בגיו, מה הוא דברים בגייו, אמ' ר' שמעון בן לקיש ארץ שמיתיה חיים תחילה לימות המשיח, ר' שמעון בן לקיש בשם בר קפרא מייתי לה מן הכא נותן נשמה לעם עליה (ישעיה מב ה), אמ' ליה ר' סימיי אם כן רבותינו שבגולה הפסידו, אמ' לו מלמד שהארץ מתחלחלת כחלודות והן מתגלגלים כנודות וכיון שהן מגיעין לארץ ישראל הם חיים הדה היא ונתתי רוחי בכם וחייתם (יחזקאל לז יד). ר' מאיר דמך באסייה אמ' לבני ארעא דישראל הא משיחכון דידכון אפילו כן צווה ואמר תנו ארוני בים שהוא ארץ ישראל דכ' וגבול ים והיה לכם הים הגדול וגו' (במדבר לד ו). עולה בר ישמעאל נחת לתמן מדמך שורי בכי, אמ' לה לא תציק דאנן מסקין לך לארעא דישראל, אמ' להון [ומה הנייה לי ואנא מוביד מרגליתי בארעא מסאבתא] לא דומה הפולטה בחיק אמו לפולטה בחיק נוכריה. ר' אבא בר זמינה אמ' ר' חלבו ור' חמא ביר' חנינה חד מינהון אמ' המת שם ונקבר שם שתי צרות בידו, המת שם ונקבר כאן צרה אחת בידו, וחרנה אמ' אפילו צרה אחת אין בידו, קבורה שכן מכפרת על מיתה שלהלן. רבי בר קוריאי ור' לעזר הוון יתבין לעיין באוריתא בהדה אילסיס דטיברייה, ראו ארונות באים מחוץ לארץ, אמ' ליה ר' בר קורייא לר' לעזר אני קורא על אילו בחייכם ונחלתי שמתם לתועבה (ירמיה ב ז), ובמותיכם ותבאו ותטמאו את ארצי (שם שם /ירמיהו ב'/) אמ' לה לא כיון שהן מגיעים לארץ ישראל הן נותנין עליהם גוש עפר ומכפר עליהם ומה טע' וכפר אדמתו עמו (דברים לב מג). 

#ארץ_ישראל
#גלות_וגאולה 