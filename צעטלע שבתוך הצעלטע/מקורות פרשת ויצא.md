[[פרשת ויצא]]
בראשית כד כל הפרק
בראשית כה, כ
בראשית כז, מג
בראשית כח, ב
בראשית כח, ה
בראשית כט כל הפרק
בראשית לא, כל הפרק

בראשית רבה (וילנא) פרשה ס סימן ז (פרשת חיי שרה)
ז [כד, כח] ותרץ הנערה ותגד לבית אמה, א"ר יוחנן אין האשה רגילה אלא לבית אמה, אתיבון ליה והכתיב ותגד לאביה אמר להם שמתה אמה ולמי היה לה להגיד לא לאביה, ולרבקה אח ושמו לבן רבי יצחק אמר לשבח פרדוכוס, ר' ברכיה אמר לגנאי מלובן ברשע, וירץ לבן אל האיש החוצה אל העין, מעייניה ליה, עומד על הגמלים על העין, מעיין גרמיה, ויאמר בא ברוך ה', שהיה סבור בו שהוא אברהם, שהיה קלסתר פניו דומה לו, א"ר יוסי ב"ר דוסא כנען הוא אליעזר ועל ידי ששרת אותו צדיק באמונה יצא מכלל ארור לכלל ברוך, ויאמר בא ברוך ה' א"ר יעקב בשם ר' יוחנן דבית גוברין עבד ליה אפטרה, ומה אם אליעזר ע"י ששרת את הצדיק באמונה יצא מכלל ארור לכלל ברוך ישראל שעושין חסד עם גדוליהם ועם קטניהם בידיהם ורגליהם עאכ"ו, למה תעמוד בחוץ, אין כבודך שתשב בחוץ, ואנכי פניתי הבית, מטינופת של עבודת כוכבים. 