---
aliases:
  - וגטטיבי שב"ד
  - וגטטיבי
---

מעניין מאוד לראות את השימוש גם של [[רשר הירש]] במונח הזה וראה למשל כאן:
רש"ר הירש שמות פרק כג פסוק יט (פרשת משפטים)
כשם שבדמות קומתו הזקופה של האדם הרשות הווגטאטיבית ערוכה במעמד של כפיפות לרשות האנימאלית, ומעל לשתיהן מתרומם ראשו של אדם כלפי שמים, - כך שומה על האדם לשמור על כוחותיו האנימאליים לבל ישתעבדו "כלפי מטה", לצרכים ולגירויים של הרשות הווגטאטיבית. חייב האדם לשעבד בקרבו את הרשות הווגטאטיבית לרשות האנימאלית, ושתיהן - לממשלת רוח האדם. הרוח נועד למשול עליהן ועל עצמו בכוחה של חירות אלוהית, ולהנחות אותן ואת עצמו לעבודת האל היחיד והחופשי, אשר לתפארת כבוד מלכותו מתרומם ראש האדם, ואשר את דבר רצונו מסוגל האדם לשמוע ולהבין. לפיכך, שעה שהאדם קולט בגופו בשר וחלב, דהיינו החומר האנימאלי והחומר האנימאלי - הווגטאטיבי, הרי שהיחס שבינם לבין עצמם ושבינם לבין גוף האדם - חייב להיות שונה לחלוטין מהיחס שהיה ביניהם בעודם בגוף הבהמה. מעתה שוב לא תתמזגנה שתי הרשויות האלה זו בזו, אלא שתיהן תשתעבדנה לרשות "האדם", והמהות הרוחנית - המוסרית של האדם תחדור בהן ותנחה אותן. אל יבולל האדם בקרבו דרך בישול חומרי בשר וחלב - בשר בהמה טהורה וחלב בהמה טהורה - הראויים להיקלט במערכת גופו, כי דבר זה נוגד את ייעוד האדם ויש בו משום בזיון חמור לחוק - "למינו" אשר לאדם. תערובת שכזאת תשפיל את מהות האדם, בעל החירות המוסרית, לדרגת הבהמה המשוללת חירות. לפיכך, לא זו בלבד שאסור להכין תערובת שכזאת, ומכאן איסור בישול, אלא חובה להוציאה מכלל הנאת האדם ושימושו - איסור אכילה והנאה. 