ודילמא עניין הפנים הוא כך-
מעלת ישראל היא שהם שורים עם אלוהים וחיים
ומתן הפנים הוא יכול גם לכלות, ולכן הוא ענישה על עבדוה זרה, או על הפרת הברית
וראיית הפנים היא רק בכלים הנכונים ואזי היא ברכה
היא חיים

ומדהים


ועוד יש לשאול שאלה קשה- מתי איבדנו את מושג הפנים?
שכן כשמשה מצווה למשל על ראיית הפנים- שלוש פעמים בשנה יראה כל זכורך את פני האדון ה',
וכשמדובר על כך שהאויב לא יבוא לחמוס ארצנו כשנעלה לראות את פני ה'
הרי ל העם מבין מה הם פני יקוק

אלא מאי- מתישהו איבדנו את הפשט של כך

האלשך הקדוש מבאר משהו מאוד יפה-
אלשיך על שמות פרק לד פסוק כג (פרשת כי תשא)
(כג) על כן אנכי מצוך שלש פעמים בשנה יראה וכו' אל פני האדון וכו', למען תהיה יראתו יתברך על פניכם בבית ה' לבלתי תחטאו: 
כלומר החוויה של המפגש עם הפנים- הוא בפנים שלנו. בעצמנו



המכילתא מבארת מדרש מפעים ומפחיד כאחד-
מכילתא דרבי שמעון בר יוחאי (אפשטין-מלמד) שמות פרק כג פסוק יז (פרשת משפטים)
(יז). שלש פעמים יכול בכל רגל ורגל ת"ל בשנה יכול בכל זמן שירצה ת"ל פעמים אין פעמים אלא זמנים שנא' תרמסנה רגל רגלי עני פעמי דלים (ישע' כו ו). יראה פרט לסומה שאין יכול לראות זכורך להוציא את הנשים כל זכורך לרבות את הקטנים זו היא שבית הלל אומרין כל קטן שיכול לאחוז בידו שלאביו ולעלות מירושלם להר הבית חייב בראייה. את פני האדון אם עושה אתה את כל האמור בענין הריני פונה מכל עסקאי ואיני עוסק אלא בך. 

מפעים- כי הקב"ה מתפנה ועוסק בך לבדך, 
ומפחיד- כי במקום אחר מדובר על את פני באיש ההוא (רשי ביאר פנאי שלי), מצפנה ה' ועוסק בחוטא. מפחיד
ועוד מפעים- אולי כאן נרמז על פנים **בפנים** שכן יש פנים שרואות נים רבים, אבל פנים בפנים זה לראות כל אחד ואחד בפניו שלו.
ועל כך אמר משה-
דברים פרק ה פסוק ד (פרשת ואתחנן)
פָּנִ֣ים׀ בְּפָנִ֗ים דִּבֶּ֨ר יְקֹוָ֧ק עִמָּכֶ֛ם בָּהָ֖ר מִתּ֥וֹךְ הָאֵֽשׁ: 
ללמדך שה' דיבר עם כל אחד ואחד ממש. ואולי לכן המפסיק.

רש"ר הירש שמות פרק כג פסוק יז (פרשת משפטים)
יֵרָאֶה. בביאור המלה הזאת ביטאו חז"ל דבר חכמה עמוקה: "יִראה יֵראה - כדרך שבא לראות, כך בא ליראות: מה לראות בשתי עיניו, אף ליראות בשתי עיניו" (חגיגה ב ע"א). צורת "יֵרָאֶה" נתפסת כאן לא רק כצורת נפעל - להיראות לפני ה' - אלא בעת ובעונה אחת כצורת התפעל - לראות את עצמו כמי שפני ה' אליו. והרי תכלית העלייה אל מקדש ה' איננה: להיראות לפני ה', אלא: לראות את עצמו כמי שעומד לפני ה', למען תחדור אל תודעתו אותה "היראות לפני ה'". הן גם המקרא מבטא את ה"ראייה" משתי הבחינות האלה: ראיית פנים (פני ה') - פסוק טו, וראיית כל זכור - פסוק יז. ובכן: תחילה - לראות, אחר כך - ליראות, ונראה שבכך מתורצת קושיית רבינו תם על פירוש רש"י בחגיגה שם, תוספות ד"ה יראה יראה. וזה ביאור דברי רש"י שם: כדרך שאתה בא לראות, כך אתה בא ליראות, הווה אומר: כדרך שאתה מצייר לך את פני ה' כשהם רואים אותך "בשתי עיניו", בכל מלוא ראייתו, והנך מבקש שעיני ה' תחזינה בך בכל מלוא ראייה זו, אף אתה תבוא ליראות בכל מלוא ראייתך, בכל מלוא כוחן של עיני רוחך, - או אז יחזה בך בכל מלוא ראייתו. ראייתו תלויה בראייתך; הופעתך לפני ה' לא תהיה כמי שבא להיראות גרידא, אלא תהא זו הופעה שבכוח רוחני עליון, ריכוז כוחות הרוח שאין למעלה הימנו. משום כך אין מצוות הראייה חלה, הלכה למעשה, על עיוור וסומא באחת מעיניו. "ראיית - פני - ה'" שלנו אין בה משום ראייה מטושטשת ומסונוורת של עיני בשר ודם. בעין בהירה וחדה, המובילה את העולם הנראה אל ליבו, פותח האדם לרוחו את שערי המקדש, שבו מתגלה האל הנעלם לעולם הנראה הזה, כשהוא יוצר ומעצב כל צורה שבהווייה וכל שלב שבהתפתחות. "כי לה' עין אדם" (זכריה ט, א) - לא העיוורון הוא לה', אלא עין האדם!

