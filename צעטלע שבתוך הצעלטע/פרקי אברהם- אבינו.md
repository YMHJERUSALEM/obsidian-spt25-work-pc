
היחידה הגרעינית, עליה מושתת החברה, אינה היחיד, אלא המשפחה, בה יש מקום תומך ליחיד כחלק ממשהו גדול יותר. ממנה צומחת האומה, ומתוכה מגיעה קדמה.

דורות רבים של מדענים ניסו לעמוד על שאלה גדולה - מהי היחידה הקטנה ביותר בטבע, הניתנת לזיהוי וחיבור עם יחידות אחרות?
אברהם מלמד אותנו את התשובה לשאלה בעולם האנושי - היחידה המשמעותית ביותר בקיום, העומדת מוכנה להשפעת שפע טוב על הבריאה, היא המשפחה. לא בכדי אברהם מכונה על ידי צאצאיו היהודים- אברהם אבינו. משה גדול הנביאים, שהוציא את העם ממצרים ונתן את התורה- הוא משה רבינו. אבל אברהם הוא אבינו.
אברהם יוצא לנדודיו בעקבות אלוהיו, כשהוא לצד רעייתו ואחיינו. אברהם רואה את היחיד כנברא בצלם אלוהיו, אך לעולם יחיד אחד לא יעמוד לבדו. אברהם יודע שהוא עתיד לכונן אומות, ומזרעו יצאו גוים. אך גם אומה מתחילה ביחידה בסיסית- משפחה.
המשפחה היא הגב של היחיד, היא הבית המגדל ומצמיח. היא הבסיס לקבלת כוחות, והיא המנוע לתנועה בעולם המורכב והמשתנה. כשהעולם נעשה בלתי מוכר או מאיים, המשפחה יכולה לסגור על היחיד מתוך מגננה, ולנעול את עצמה בפני העולם. המשפחה גם יכולה לצאת להילחם בעולם המאיים עליה, אולם המשפחה האברהמית היא משפחה שונה. בקרב תלמידי אברהם המשפחה היא היכולת לעבד את הנתונים יחד, ולהתמודד עם השינוי מתוך ברכה ולא מתוך פחד. המשפחה פונה אל העולם מתוך שליחות לברך אותו, לפעול בו יחד ולקדמו אל ייעודו.
המשפחה האברהמית היא משפחה המעניקה ליחיד את כל מחסורו, מתוך חיבור לייעוד אוניברסלי, למול פני אלוהים.
אחוז בזה, וגם מזה אל תנח ידך.

	אסלאם? משפחה של רגרסיה?



מדינת ישראל היא המדינה עם שיעור הילודה הגדול ביותר בקרב המדינות המפותחות, ולא בכדי. דווקא חזקה של המשפחה הישראלית, דווקא אמונת הישראלים בתא המשפחתי, היא מה שמאפשר לישראל לשגשג, להתברך, ולשמור על הברכה לאורך דורות עם הפנים אל הקדמה.

	קשרי משפחה בישראל?
	סבים וסבתות ועוד?
