[[פסח]]

> [!NOTE] ניסיון מיום ט אייר התשפה, בשערי ציון
> המשך גם לאחר מכן, ואף בשבוע יום ירושלים (אחריו) בראד חודש סיוון.

> [!NOTE] שאלה
> האם לפתוח בכותרות? מבוא לפרק?
> התמודדות עם העבר והעתיד. התמודדות בין כורח ובחירה. בין סיפור אישי ולאומי. לידה שמחילה מסע של עבודה.

> [!info] להוסיף
> הקבה מחזיק לנו יד. כילדים.
> ביד חזקה - כמו לידה, אינך יודע מתי זה יקרה (לחבר למימד שהעם לא יודע מתי הוא יצא.
> הקב"ה לא נוקט תאריך ולא נוקב במועד. אין דדליין, יש פץע פתאום - נולד, יצאנו.)

# עריכה לפסח
#### קינון
רוקנו את המגירות ומיינו את כל מה שלא צריך. לכל הפחות ניסינו, כי כל מגירה עם כלכך הרבה ניירת מעוררת יותר מדי רגשות וזכרונות ועלולה לגזול שעות של קריאה וחשיבה מה לזרוק ומה להשאיר. אז עברנו לניקיונות מקיפים לכל הבית, שלא יישאר גרגר אבק מיותר. {נשמע כמו נקיונות לפסח, אך למעשה מדובר בחודש שישי} אני כלל לא מדבר על ניקיונות לפסח, זה היה כשאשתי היתה בחודש שישי. כשהשכנה ראתה אותנו נאבקים עם שידה חדשה שמנסה לעבור בחדר המדרגות, שמעתי את המושג לראשונה. "מקננים אה?" היא שאלה. ואני שלא הספקתי לתהות לפשר המושג, כשהשידה איימה ליפול לי על הרגל, הבנתי שיש פה משהו שאני מפספס.

יש נשים שמתחילות זאת רק שבועות ספורים לפני הלידה, ויש כאלו שמקדימות כבר מן החודש הרביעי. כשזה מגיע בחודש התשיעי מקובל לזהות זאת עם הסימנים המעידים על קרבתה של הלידה הצפויה. הקינון הוא אחת התופעות המיוחדות והמרגשות של נשים לקראת לידה, ופעמים רבות שהבית כולו נסחף באירוע.
התופעה הזו אינה יחודית לבני האדם, אולי אפילו להפך. האדם מתנהג כאן כחלק בלתי נפרד ממלכת החי שבטבע, ומכאן גם שמה שניתן לתופעה- קינון. הכנת הקן, הבית, לקראת בא הגוזל- הרך הנולד.
בעלי החיים והאדם בתוכם ולצידם, מרגישים בקרבם את החיים העומדים להפציע, ומבקשים להכין את המרחב בו הם חיים כדי לקבל את החיים החדשים לתוכו. זה לא שאי אפשר להכניס תינוק לבית מלא אבק, אבל משהו בחוויה הזו כנראה לא הולם. אם כבר מקבלים חיים חדשים, אז עד הסוף.

#### אביב
ניקיון האביב הוא תופעה מוכרת וחוצת תרבויות בעולם. בארצות קרות יותר, החורף מתאפיין ביציאה מועטת החוצה מן הבית, ובשמירה על הבית סגור ומסוגר כדי לא לאבד חום, כשבתוכו דולקת האש והפחם נשרף שעות נוספות. אין דבר מתבקש מניקיון לקראת האביב, כדי לאוורר את הבית לקראת הימים הנעימים שעומדים מעבר לפינה. באירופה, בצפון אמריקה, במזרח, ניקיון האביב הוא תופעה רווחת. בדומה לניסן שפותח את החודשים העבריים, הפרסים גם קבוע את ראש השנה שלהם בתחילת האביב, ונוהגים "לנענע" את הבית כחלק מהליך הניקיון לשנה החדשה שלהם.[^6]

אבל בעצם תופעת הקינון וניקיון האביב, הן למעשה אותה התופעה, הכנה לקראת מה שעתיד לבוא. הכנה לקראת משהו שעתיד להיוולד פה.
השפה העברית אפילו מחביאה את הקשר במילה עצמה - אביב. אביב פירושו - צעיר, התחלתי, רך וראשוני. כשחלילה אדם הולך לעולמו בגיל צעיר, אנו נאמר עליו שהוא הלך באביב נעוריו. המסע נקטע באיבו - השורש זהה. וגם בתורה אביב משמש במשמעות כפולה, כשם העונה, אך גם כתיאור חקלאי. בזמן מכת הברד על מצרים, מספרת לנו התורה כי השעורה ניזוקה, והחיטה לא. ההסבר שניתן בפסוק הוא שהשעורה היתה "אביב", כלומר רכה, על סף הבשלתה, לעומת החיטה שהיתה "אפלה" וזמנה להבשיל טרם בא.
בארץ ישראל, קל לראות את האביב כולו בטבע. הפריחה עוטפת אותנו מכל עבר והפירות מתחילים להבשיל. הצאן כורע ללדת והאוויר כולו מבשר התחדשות.[^10]
{כאן אין חיבור מספק צריך לשים לב. בכלל בכל פסקאות הפתיחה הםן עומדות בפני עצמן אך לא כרצף.}
כשאנו פוגשים את חג הפסח, אין לנו כל מושג באיזה תאריך או חודש הוא חל בשנה. {כשעם ישראל יוצא ממצרים, אין לנו כל מושג באיזה תאריך זה קורה בשנה}[^7] אבל אלוהי ישראל מספר לנו כלל אחד שאמור ללוות אותנו בפסח - שמור את חודש האביב.[^8] הכלל הזה הופך להיות אבן יסוד כה מרכזית עד שכל לוח השנה העברי סובב סביבה. לא משנה מה קורה - פסח תמיד יחול באביב. חודש האביב, חודש הנעורים, חודש הלידה, חודש הילדות.

#### לידה
במקום אחר בתנ"ך, אנחנו מוצאים חיבור נוסף מפורש ממש בין פסח ללידה. כשנהביא יחזקאל מדבר אל העם לפני אלפי שינם, הוא מכנה את חג הפסח, יום הולדת אותך.[^11] די קל להבין מדוע הוא מתייחס כך לפסח. עד אותו שלב היינו שבטים משועבדים במצרים, ומעתה ואילך התחלה חדשה, יציאה לחירות, לידה. מזלטוב, עם נולד. חווית הלידה של העם באה לידי ביטוי כמעט מטאפורי אפילו באופן בו יצאו אבותינו ממצרים. פתח דלתותיהם מרוח באודם דם הכבש שנשחט, והם יוצאים מן הפתח דמוי הרחם, עטופים בדם הלידה. אין זה דמיון מקרי, אלא סמל שבא לטעת את המשמעות העמוקה של אותם רגעי התחדשות דרמטיים. רגעים טרנספומטיביים, שעתידים להשליך על כל עתידנו כאומה.

אבל מהי הלידה שמתרחשת כאן באמת?
לידה לתוך סיפור. {בכל לידה נולד סיפור. אדם נולד וסיפורו עמו. הסיפור הוא מה שהופך אותנו לאנושיים, ליחודיים. זה הסיפור שלי. }
הסיפור הוא כמו המיילדת שקולטת את הרך הנולד לידיה העוטפות. מניחה אותו על חזה האם כדי לינוק - לינוק את הסיפור.

למעשה כל אדם נולד לתוך סיפור. אך העם היהודי הפך את הסיפור למרכז חייו.

האדם הוא יצור שמספר סיפור, ועל הלידה היא לידה לתוך סיפור. העם היהודי מכונן את זהותו דרך סיפור. סיפור שעוד קודם למעשה עצמו. 
רכיב הסיפור הוא כה משמעותי ביציאת מצרים, ובDNA שנטבע בנו כאומה, עד עד שה'סיפור' קודם למעשה עצמו. צריך לקרוא את פרקי יציאת מצרים לאט כדי לשים לב, שמשה כלל לא אומר לעם שהוא עומד לצאת ממצרים באותו יום (ערב היציאה), מה שהוא כן אומר להם הוא - עוד יבואו ימים ותצטרכו לספר מה קרה כאן. כך תספרו את זה. אבל "מה שקרה" עוד בכלל לא קרה.
{הפסקה הבאה פחות טובה אבל המשפט האחרון כן טוב. להעצים את החוויה על משמעותה והפנמתה.}
תחשבו על זה. האדם העברי שמשועב דכרעג במצרים, לא יודע שהו אעומד לצאת ממצרים, אבל הוא כן יודע מה הוא עומד לספר על אותה יציאת מצרים שכלל טרם התרחשה. הסיפור חשוב עוד יותר מן המעשה עצמו. לעתים אדם יכול לעבור התרחשות בעולם בליש הוא כלל מביןא ותה. הסיפור בא להבטיח שאנו נעבור את מלוא החוויה על משמעותה. 

כאן מתחיל הסיפור, כאן מתחיל מסע החיים.


#### חג העבר
הסיפור של עם ישראל הוא סיפור עתיק. פעם השתתפתי בכנס עם יהודים מכל העולם, ובשעת ערב ישבנו כמה מן המשתתפים בשיחת חברים. אחת המשתתפות, יהודיה אמריקאית, גדלה בבית ללא כל זיקה ליהדות. "אז איך זה התחיל אצלך?" שאלתי. "בביקור בישראל", ענתה. "הגעתי לירושלים, והבנתי - אני חלק מעם עתיק.". והמילים הללו, עם עתיק, מהדהדות בקרבי בעומקן.
אולי אין זה מקרה שהיה זה בחודש ניסן דווקא. בניסן שנת תשפ"ד, ישראל חוותה לילה של מתקפת טילים מאסיבית מאיראן. הפחד והחרדה שאחזו באנשים באותו לילה, תובלו בבדיחות ובהומור עשיר ברשתות, אך שני אלו התגמדו בעיני למה שקרה בבוקר. בכל מדינה נורמלית וסביר להניח שכל עם אחר, היה לוקח שבוע לפחות להתאושש מהחוויה המטרידה של למעלה מאלף טילים בליסטיים שנשלחו כדי להחריב את הערים המרכזיות. אך מעבר לפלא בכך שכמעט מאה אחוזים מהם יורטו, עם ישראל הגיב בעיקר בזעם על כך שגני הילדים לא נפתחו בשבע בבוקר למחרת. כי מה יותר טבעי מלשוב לשגרה שעתיים אחרי שבילית חצי לילה במקלט.
תגובה כזו מתאפשרת רק למי שיש לו פרספקטיבה של אלפי שנים. היסטוריה שכמעט ניתן להגדיר כנצח, במונחים של ימינו, סיפור עתיק להישען עליו, לשאוב ממנו כח, לשוב אליו ולשוב לתוכו.
אין עוד עם שעבר תלאות, הרפתקאות ואירועים דומים לעם ישראל. ואין עוד עם שיכול להתהדר בשורשים כה עתיקים כמו היהודים. פסח הוא החג בו אנו מבקשים להישאב בסיפור וכמו להיות נשואים על גביו בתוך חיינו. לשמוע פעם נוספת את הסיפור על העם העתיק שיצא ממצרים- העם העתיק שהוא אנחנו, אירועים אלו הם התרחשויות חייהם של סבינו וסבתותינו.
אפשר לדמות את פסח לפתיחת האלבום המאביק מן הארון, תוך שאנו מנסים להבין איך הרגיש סבא בתמונה הזו כשהוא חוצה את ים סוף, ומי זה מחזיק את ידה של סבתא כאן? אמא אולי את מזהה או זוכרת? סבתא סיפרה לך?

{גם למראה נושן יש רגע של הולדת}
גם לדברים המרגשים ביותר, ניתן להתרגל. גם למראות המופלאים ביותר ניתן להפוך לאדישים, וכך גם למול הסיפורים המפעימים ביותר. אדם שגר על חוף הים, כבר יתרגש פחות מלשמוע את רחש הגלים. אישית עבדתי כמה שנים בעיר העתיקה בירושלים, ואמרתי לעצמי שכשאפסיק להתרגש מנוף הקדומים שנשקף מן המשרד שלי, אשקול לעזוב. אלא שאיני בטוח שכלל שמתי לב מתי אני מפסיק להתרגש. ההרגל הוא האויב הגדול ביותר של הרגש האנושי, שמגיח בקלות רבה יותר למול החדש.
אך גם לישן היה רגע בו הוא היה חדש. גם למבנים עתיקים יש רגע שבו הם נבנו והיו חדשים ורעננים, וגם למראה שנחרט בקרבנו, אפילו אם איננו זוכרים בכלל חזינו בו לראשונה, יש רגע שבו הוא נולד.
פסח הוא הניסיון לשחזר את הרגע הזה עבורנו כעם, ועבור כל אחד ואחד מאיתנו כיחידים למול הסיפור הלאומי.
ולכן פסח הוא חג הלידה והילדות. {האביב המבשר על התחדשות הטבע סביבנו, לצד סיפור הפסח שבא החג להעניק לנו - מובילים אותנו שניהם יחד אל החוויה שהמועד מזמן אותנו אליה - חווית הלידה. }

כשאנו נולדים, כל מה שעתיד לקרות לנו הוא בגדר תעלומה. כל מה שאנו יכולים לדעת הוא מה שקדם לנו.
זו הסיבה שפסח, כחג שמוקדש ללידה, הוא גם החג היחיד מכל חגי התורה שמוקדש לעיסוק בעבר.[^1] אנו נולדים ומיד פוגשים את הסיפור שלתוכו נולדנו. אלא שפסח בצורה מופלאה מתמודד עם העבר שהוא למעשה מבקש לכוון אותנו דווקא אל עבר אותו עתיד שאינו ידוע.



#### פסח כחג הכורח - חג העבר
אמנם אדם נולד לתוך סיפור, אך מסגרת הסיפור הראשונה שכל אדם בעולם יפגוש מיד, היא מסגרת המשפחה. אין זה מקרה שחג הפסח מתאפיין יותר מכל בחוויה של משפחה. משפחתיות. לעתים פוגשים את זה במתחים סביב השאלה היכן נעשה את הסדר, לעתים אלו הניגונים והמסורות שמחכים להם סביב שולחן החג, ולעתים גם וגם. חלק גדול מחווית הילדות שלי עם סבא וסבתא שלי, הן סביב שולחן הסדר, ולמעשה גם עם בני הדודים ואפילו האחים. נראה לעתים כי כל הניקיונות וההכנות לא באו אלא כדי לאפשר למשפחה להתכנס יחד לשולחן החג, ולספר יחד את הסיפור של המשפחה.

אך פסח פותח לנו את שנת החגים עם המשפחה כמעגל ראשון. באופן בו פסח היה נחוג בעבר, כ שמפחה היתה מתכנסת סביב קרבן הפסח - ומספרת את הסיפור הלאומי. בימינו נטוללי הקרבנות, נותרנו עם המצה ועם הסיפור. אך העקרון הבסיסי עודנו עומד. המשפחה היא המעגל הראשון שנפגוש בחיים, אך היא מהווה פתח אל המעגל השני שסביבו נסוב סיפורנו. המעגל הלאומי. לא סתם לחג הפסח נלווית מצוות עליה לרגל, שתלווה אותנו לאורך המועדים כולם. השנה שלנו נפתחת במפגש לאומי בירושלים, בו אנו מתבצקים כאומה אחת, המחולקת למשפחות משפחות, שחוגגות יחדיו ומספרות סיפור.
{אולי להפוך את הסדר ולפתוח בכורך!}

{לידה היא דבר קשה. קל לצייר אותה כדבר כה משמח, והיא אכן משמחת, אך עבור הרך הנולד, מדובר בתהליך לא פשוט בכלל. ואם פסח בא להעביר אותנו חוויה של לידה, הרי שזה מלווה באתגרים לא קלים.}

אנו רגילים לתפוס את חג הפסח כחג החירות. וזה פשוט - יצאנו מעבדותנו, מה יותר חירות מזה? ובכלל, תורת ישראל מלאה בבשורה של חירות.[^12]. אך מי שחושב שהוא יפגוש את החירות כלכך מהר, וחירות פשוט מגיעה עם הפסח, טעות בידו. כי האמת היא הפוכה לחלוטין. האמת היא שפסח הוא בכלל חג הכורח. הוא החג שמאפיין יותר מכל, את מה שאנחנו כלל לא בוחרים בו בחיינו. החל מהלידה אותה ציינו, אף אדם לא בוחר להיוולד. על כרחך אתה נולד. והמשך באחד המאפיינים המשמעותיים ביותר שחג הפסח מזמן לנו מפגש איתם - המשפחה. דרכה האומה, הסביבה אליה אנו נולדים.
ילד נולד אל העולם אך למעשה כמעט ניתן לומר שהוא נזרק אליו - ברוך הבא, זו המשפחה שלך, זו עיר הולדתך, זה העם וזו האומה והארץ. עומס כבד על כל המערכות של הרך הנולד, ואם אדם הוא תבנית נוף מולדתו, הרי שתבנית זו מוטבעת בנו בעל כרחנו בין אם נרצה ובין אם לאו. חיי האדם מתחילים בבחירה מועטה אם בכלל, ואת רוב רובם של החיים, לא רק שהאדם לא בוחר, אלא שאין לו בכלל אפשרות כזו. הבחירה היחידה שנתונה לאדם בשלבים ראשוניים אלו - היא כיצד נתייחס למה שנכפה עלינו עם בואנו לעולם.[^3]
ודווקא אותם מעגלי כרוח, הם בדיוק המעגלים החשובים ביותר שחג הפסח, ולוח השנה על שנת המועדים העבריים שלו, בא להפגיש אותנו איתם. כאן תהיה העבודה שלנו בשנה הקרובה - ברוך הבא לעולם, זו המשפחה. זו האומה. זו הארץ. מכאן מתחיל תהליך הבחירה שלנו איך להתייחס אליהם.[^13]
ואולי המטען המשמעותי ביותר שאיתו עלינו להתמודד עם צאתנו אל העולם, הוא הדבר היחיד שאנחנו יכולים לדעת. כשתינוק בא לעולם איננו יודעים דבר על מה שמצפה לו, כל שאנו יודעים הוא מה שקדם לאותו רגע. כשילד מגיח אל העולם, צמיחתו אל העתיד המתקיימת בכח הטבע המצמיח את החיים, מתנהלת לעד לאור ולצד התמודדותו עם מה שקדם. התמודדותו עם העבר. {חזרה על סיום הפסקא הקודמת}
השפה העברית גם כאן טומנת בחובה תובנה עמוקה. אנו צועדים **קדימה** אל העתיד באופן תדיר, אולם בשורד קד"ם אנו נשתמש לתאר דווקא את מה שאירע לנו בעבר. הוא קדום. דווקא העתיד מקבל את הכינוי "אחרית הימים" למשל, או משהו שקרה אחרי, הוא **מאוחר** יותר. השורש הוא אח"ר, כמו אחור. זאת משום שהעבר גלוי לפנינו, והעתיד לא. אך כדי לצעוד קדימה עלינו לעמוד מול מה שקדם לנו.
אתגר זה הוא האתגר שעליו פסח בא לענות.
##### בין עבר לעתיד


{אולי צריך להיראות כך-}
את העבר אנו מסמלים באמצעות האוכל אותו אנו אוכלים בפסח-
#### מצה
{בפרק הזה אולי להפוך את הסדר בין מצה ומחמצת}

האוכל היחיד שנותר לנו כמצווה. הזנה בסיפור עצמו. מצה. 
מצה כאוכל דק- תמציתי. מיצוי, את המוץ. כמו למצוץ. להישען רק על אלוהים לבדו. סמוך ובטוח כרך הנולד הנישא על ידי ובחיק האומן.
המצה מסמלת בנוסף לכך את הפסיביות של העם. בסיפור הפסח יש שחקן ראשי אחד ויחיד- אלוהים בעצמו. במופע חד פעמי בהיסטוריה נותן אלוהי ישראל את כל אותותיו ומופתיו במצרים ששיעבדו את ישראל, וישראל כלכך לא פעילים, שאפילו לא מצליחים לצאת ממצרים, עד שהמצרים ממש מגרשים אותם משם. פסח והמצה אותה אנו אוכלים בו, מזכירים לנו שיש לנו אבא בשמיים, שהסיבה שאנו בסיפור הזה, תלויה רובה ככולה - בו.[^2]

{הראשוני - מאפשר חלומות.}

מהו החמץ ממנו אנו נמנעים...
התורה אוסרת עלינו לאכול חמץ, ושאור. 
הלחם מהווה מאכל בסיסי בתפריט האנושי משך אלפי שנים. אין ארוחה מלאה ללא לחם, כמעט בכל התרבויות, ובתרבוית רבות הלחם נחשב אפילו לקדוש.[^4]
אם נשאל כל ילד ברחוב איך מכינים לחם, כנראה שנקבל את התשבוה הפשוטה ביותר- מים, קמח, שמרים והיישר לתנור. כנראה שכל מתכון שנחפש באינטרנט יכיל את אותם הרכיבים. 
רכיב הקסם שהופך את הבצק ללחם, הוא כמובן השמרים. אלא שהשמרים שאנו משתמשים בהם היום, הם המצאה חדשה למדי, וכניסתם הראשונה למטבח שלנו היא רק במאה ה19. במונחים היסטוריים מדובר באתמול בערב.
אלפי שנים הדרך להכין לחם היתה באמצעות מחמצת.

לפני זמן מה בקבוצת הוואצאפ השכונתית נשאלה השאלה- האם למישהו יש גור מחמצת.

המחמצת היא קמח שניתן לתוך מים, והתחיל לתפוח באמצעות אלפי חיידקי השמרים שחיים באוויר שסביבנו. הסביבה המועדפת על אותם שמרים היא בצק.
אם תיקחו כעת קמח ותשימו אותו במים, ותשאירו אותו בחדר בטמפרטורה ישראלית ממוצעת, תחזרו מחר ותגלו שהבלילה טפחה. הופיעו בה חיים, זוהי המחמצת. 
הפלא הזה נתגלה לראשונה ככל הנראה במצרים לפני יותר מארבעת אלפי שנים.
את המחמצת הזו ניתן להפוך ללחם, זהו לחם החיטה, וכאמור לעיל, עד המאה ה19 זו היתה הדרך להכין לחם, כאשר כל לחם שנאפה ראשיתו בחלק קטן מן המחמצת שנלקח ממנה. המחמצת שנותרה מקבלת הזנה נוספת, האכלה של ממש מדי יום ביומו, ויכולה לחיות בתנאים הנכונים לזמן כמעט בלתי מוגבל. המחמצת הזו היא למעשה השאור, מה שנשאר ומזין את הלחמים הבאים. המחמצת הזו היא היא ה"אבטיפוס" של החמץ.

אם נשוב למאפיית ___ , למעשה כל לחם שנאפה בה מדי יום, במשך __ שנים, הוא צאצא חוקי של אותה חיטה שנטחנה לקמח בשנת ___ , וממנה נוצרת אותה מחמצת שעליה גאוותם.
הלחם טרי טרי כמובן, ויתכן שמי שאינו מומחה גדול או אנין טעם, לא ירגיש בהבדל מיוחד. אבל בסיסו של הלחם הזה הוא בסיס ישן. ישן במובן חיובי למדי שהופך אותו לשם דבר בעולם הקולינריה, אולם ה"ישן" הזה, הוא בדיוק מה שעלינו להמנע ממנו לפי התורה בפסח. בפסח אנחנו רוצים לחם חדש.


#### לחמם מחמצת

{המצה. היא היא האוכל אותו אכלו אבותינו בצאתם ממצרים, ועליו נצטוויינו. אנחנו אוכלים כל שנה ושנה את הסיפור, ממש מזינים את עצמנו בסיפור עצמו.
אולם הסיפור הזה כולל בתוכו באותו סמל ממש, את כח ההתחדשות והניתוק מכבלי העבר. אנו רוצים לינוק מן העבר, לא להיות כבולין אליו. להביט בו, אך לא לעמוד בצילו.}

המצה היא הרכיב אולי הדומיננטי ביותר בחג הפסח. בתורה החג כולו מכונה חג המצות.[^5]
יותר משהמצה היא אוכל שעולה על שולחננו, המצה היא סמל, סמל שאנחנו אוכלים. סמל שמצוי במזון של החג. אוכל שבא להזכיר לנו סיפור, ובעצם כמו להזין אותנו בסיפור עצמו. הערך שאנו מקבלים מהמצה אינו ערך תזונתי מיוחד, אלא ערך של מסורת שעוברת בתוך עורקינו מדור לדור, ובפסח אנחנו מבקשים להיות ניזונים מן הסיפור עצמו, שיתלבש בתוך עצמותינו ובשרינו. במצב אנו מבטאים את השאיבה שלנו מן העבר. את הרצון שלנו לשאוב מן הסיפור שקדם לנו. לינוק ממנו, לשמוע ולהבין. המצה הזו שאנו אוכלים היא היא בדיוק כמו המצה שאכלו אבותינו בצאתם ממצרים. ואנו מגדילים לעשות, ומספרים לכל השומע שנה אחר שנה, התדע מדוע נאכל מצות בליל הסדר? כי בצקם של אבותינו לא הספיק להחמיץ כשיצאו ממצרים. אפשר כמעט להרגיש את המשקל של המצה קורס מכובד הדורות שעומדים על פרוסת הלחם שספק אם ראוי לשמו. לחם עוני, קראו לו חז"ל. עני בקלוריות, אך עשיר בהיסטוריה.
{לוודא שהקושי מול העבר מופיע בחלק אחר של הטקסט}
אלא שדווקא במאכל הסמלי הזה, שכל כולו מסמל עבר שבא לחיים לנגד עינינו, בעצם טמון סוד של התחדשות ומבט אל העתיד.
{האם כאן לשלב את כל הטקסט של מחמצת וחמץ?}

כשאנו נמנעים מחמץ, אנחנו מזמנים לעצמנו חוויה של התחדשות. המצה היא לחם שלא יוכל לעולם לייצר ממנו לחם חדש. כל תפקידו של החמץ הוא היכולת שלו לייצר לחם חדש מתוכו, מתוך אותה חיטה ישנה שנטחנה לקמח והפכה למחמצת, לשאור. דברים רבים כלכך בחיינו נעים מכח העבר. ודווקא בחג שכל כולו מוקדש להמשכת העבר, הנחלת המסורת של הדורות הקודמים, ושאיבת הסיפור הקדום לנו, טמון סוד ההתחדשות בעצירה של המזון שאנו אוכלים. עצירה שמבקשת למנוע מאיצנו להמשיך מכח האינרציה. את הלחם של השנה אנחנו נכין ממחמצת חדשה, ולא נאכל לחם שכל יצירתו טמונה בחיטה של השנה הקודמת, או זו שלפניה.
**בכך המצה היא סמל כפול ומכפול שמזמן לנו חוויה מורכבת. אנחנו רוצים לשאוב מן העבר, אך לא להישאב בו. אנחנו רוצים לקחת ממנו אור לקראת העתיד, אך לא לחיות בצילו. אנחנו רוצים לעמוד על גבי הדורות שקדמו לנו, אך להישאר פנויים לטעם החיים שצף ועולה מן האדמה עם התבואה החדשה, ולא להיתקע עם התפיסות שיתכן ועברו מן העולם. אנחנו נאכל את המצה וניזכר בסיפור בן אלפי שנים, ובואתה מצה נשבית את היכולת שלנו לאכול את התבואה של העבר, ונישאר תלויים באדמה על מצבה ותנאיה נכון לעכשיו.**

השילוב של אכילת המצה עם ההימנעות מן החמץ, רוצה להוביל אותנו אל חוויה שיש בה לא רק התחדשות, אלא גם התמסרות, והישענות. היסמכות על האלוהי. וכאן אנו חוזרים לתמונת הילדות והינקות שלנו אל מול אלוהים. תהליך טבעי תמיד יכול לגרום לנו להתפעלות. אך לצידה, בעידן בו אנו חיים, הפלא הוא מצרך נדיר יותר, ומצריך מאיתנו כמעט תהליך של היזכרות כדי להגיע להתפעלות אמיתית.
כיום אנחנו יודעים להסביר בצורה מדעית מפורטת ומוכחת, כל שלב בהתפחתות המחמצת, כיצד הוא קורה ומה בדיוק התהליך שמתרחש בתוכו. אולם בימי קדם, אדם היה שם קמח שטחן בתוך מים, וכעבור ימים ספורים לנגד עיניו מתרחש פלא במלוא מובן המילה. הקמח ששם שם, טפח והוליד בתוכו חיים שלא היו שם קודם. אלא שלרוב, כלל לא בטוח שהוא זקוק לתהליך הזה, שכן הוא יכול תמיד ללכת אל המחמצת הקודמת, לקחת ממנה חתיכה קטנה, ולהמשיך את התהליך הלאה ללא סוף. כשהתורה מצווה עלינו להשבית את השאור ולהימנע מן החמץ, היא למעשה מוליכה אותנו אל הצורך להתחיל מחדש. להתפעל מחדש, להאמין מחדש שהתהליך הזה יוכל לקרות שוב, כמו מין אצבע אלוהיםש תופיע כאן לנגד עינינו ותסייע לנו לקבל את הלחם, שהוא כה בסיסי בחיינו.
התורה מבקשת מאיתנו לשמוט את ההישענות על הטכנולוגיה הקדומת שיצרנו, ולהישען על אלוהים. "ליפול אל זרועותיו המושטות" שר אביתר בנאי, "של אב הרחמן". זהו חלק בסיסי מחווית הפסח, ומן החוויה שהחג מבקש לטעת בקרבנו. כמו ילדים הנשענים על אבא, מטפסים לו עד הכתפיים, שיקח אותם לפחות את תחילתה של הדרך. {כמו ילד המטפס על אביו, מבקש להישען קצת. לרכב על הכתפיים לפחות את תחילה של הדרך.}
{לחתום את ההתייחסות לשאלת האתגר בין עבר ועתיד. בין כורח ובחירה גם, נכפה עלי להיוולד לכאן ועכשיו, אך מרגע זה אני גם יוצר של הזהות של עצמי ביצירת מחמצת חדשה. לא רק להישען על מה שהיה קודם}

כאן אנו פוגשים את סודו הגדול של פסח, כרגע המכונן של לידתנו, שנה אחר שנה. כאן אנו פוגשים את המטען שפסח בא להטעין בספינת המשא שלנו, כשאנו יוצאים למסע.


מזון חדש. אנו רוצים לעצור את כח האינרציה.

בתום הפסח עדות רבות בעם ישראל נהגו לחגוג את המימונה, בה אנו שבים אל החמץ בשמחה ובתיאבון רב. מנהג האלג'יראים במימונה הוא לחגוג בחידוש המחמצת, שפיכת הסולת או הקמח לתוך הקערה, ורק כעבור כמה ימים לאפות מן המחמצת הזו, את המאפים החדשים.

#### שאילת השאלות
{גם כאן מעברים לא חלקים - ולצד המאכל המסמל את ההתמודדות, בא גם תוכן שהוא כלי, סמל ומסומל בפני עצמו - השאלות}
	
ליל הסדר מלווה כבר שנים בקרב כל קהילות ישראל, בקריאת ההגדה. ההגדה היא אולי הטקסט היהודי המוכר ביותר בכל העולם, כשבליבה השיר "מה נשתנה". יש משפחות שנהנות להקריא את הגדה כולה ביחד, יש משפחות שכל אחד מקבל קטע לקרוא, יש משפחות שמדלגות על חלקים ויש כאלו שמקפידות לקרוא כל מילה ומילה. הקשב של הקהל לעתים נתון לאוכל שמחכה מעבר לפינה. ההגדה באה לענות על אחת המשימות החשובות שמחכות לנו בפסח - הנחלת סיפור יציאת מצרים לדורות הבאים, אך למרות היותה חיבור מופלא, שמחזיק מעמד כבר מאות בשנים, אין חובה בפסח לקרוא את ההגדה כולה. ההגדה שלפנינו נתגבשה ב ___ . מה עשו יהודים לפני שהיתה להם הגדה? מה עשה עם ישראל במשך שנים ארוכות בפסח? כנראה שהיה מספר ביציאת מצרים בדרכים שונות ומגוונות. אלא שכדי לספר את הסיפור, חסר לנו אלמנט אחד מרכזי שיעורר אותנו לספר. והוא דווקא כן מופיע לנו כחובה של ממש בפסח. 
זוהי השאלה.
{סיפור על האורקל מדלפי/אחר ראה פרפליקסיטי (אולי איזידור רבי)}.
שאלה היא מנוע. היא כח של חיים. ילד בריא הוא ילד ששואל שאלות. לעתים כהורים אנו יכולים להשתגע קצת מכמות הפעמים שהילד שלנו ישאל אותנו למה, אבל אנחנו מעדיפים זאת עשרות מונים ממצב בו היינו חושבים שהילד שלנו חסר סקרנות ועניין בחיים. תסמינים כאלו חלילה יכולי להעיד על דכאון, או בעיה כלשהי אחרת שמונעת מן הילד להסתער על החיים. מחקרים מראים שילד ממוצע שואל ___ שאלות כל יום. וכולן, שאלות פתוחות הנובעות מסקרנות, שאלה כמו למה, היא שאלה פתוחה. לעומתו אדם ממוצע בגיל ___ שואל __ שאלות כל יום. רובן ככולן הן שאלות סגורות - מה יש לאכול לארוחת הצהריים, האם יש בירה או מתי אנחנו יכולים לקבוע את הפגישה הבאה. אלו לא שאלות של מנוע, אלא שאלות של כורח החיים בשטף המשימות של היום. היכולת לשאול שאלה היא יכולת ילדית, שרק שימור שלה כמעט בכח יכול לזכות אותנו בתענוג המבורך של רגש הסקרנות והתאווה לחיים שמתלווים בחיפוש שנולד מתוך שאלה. שאלה טובה היא אוצר. היא טריגר להרפתקאה של גילוי וחקירה, מתח וסיפוק שבחיפוש.
{השאלה היא גם חירות. פסח מפגיש אותנו עם הכורח, אך מצווה עלינו להתחיל להנביט את החירות באמצעות השאלות. באמצעות המצה שמשחררת אותנו לחוויה של התמסרות.}

{סיפור בלארוס לא כתוב טוב. צריך לכתוב אותו אולי מזווית מבט של מישהו אחר}
פעם התגלגתי בטיול באירופה לימים ספורים לבלארוס. בלארוס היא אחת המדינות הקומוניסטיות האחרונות בועלם, ושולט בה דיקטטור אכזרי ביד קשה. איכשהו מצאתי את עצמי בהופעה בקרקס. את הפחד יכולת להרגיש ברחובות. הכל מסודר מדי, נקי מדי. אין באלגן בשום מקום. ואפילו הילדים שיושבים למול ההופעה, יושבים בסדר מופתי ואפילו מפחיד מעט, שגורם לך לתהות לכן נעלמו האנרגיות הילדותיות שרוצות להתפרץ לכל כיוון. יוצא דופן אחד היה ילד אחד, שכל פעם הלך בצורה שונה מן הילדים. הוא הלך פשוט כמו ילד רגיל, ולא הפסיר לשאול שאלות למרות שהוריו כל פעם ביקשו ממנו לשתוק. "הוא לא ישרוד כאן יותר מדי זמן" אמר לי המארח שלי. ואני שדאגתי נורא, הבנתי מיד למה הוא מתכוון. ילד ששואל שאלות מאתגר את המערכת. ומדינה טוטליטרית לא יכולה להכיל זאת אפילו לא לרגע.

אם נשוב לאתגר המונח לפתחנו בפסח, הרי שהוא שאלת ההתמודדות שלנו עם העבר.
חז"ל מבקשים לתת לנו את המפתח. המפתח טמון בשאלה. שאלה היא רגע מאתגר למציאות. היא רגע שלא מקבל בהכרח את המציאות כפי שהיא, אך מאידך גם לא שולל אותה. שאלה היא תנועה שמסתכלת על המציאות ומבקשת להבין אותה, מבקשת להעמיק את החיבור אליה, אך לא מסתפקת במה שמונח לנגד עיניה כרגע. שאלה היא תנועת חיים שמבקשת עוד, אך לא עוד מאותו הדבר. ומאידך, שאלה אינה דומה להטחה, או לתביעה. שאלה היא תנועה שמכבדת את הקיים, ומניחה שיש לו גם סיבות. היא לא בהכרח תסתפק במה שתקבל, היא בהכרח לא מסתפקת במה שמוכר לה, אך שאלה מניחה הנחת יסוד שניתן לקבל תשובה בכתובת אליה פנינו. לכן שאלה היא תנועת חיים של כבוד. של אתגר מכבד, אך לא שולל. בשאלה טמון המפתח למעבר המסורת ביןה דורות, המפתח שמיישב את הקושי מול העבר מצד אנשי ההווה, המבקשים להביט קדימה. שאלה היא כורח המציאות, היא החובה של פסח.
לכן חזל מחייבים אותנו לשאול שאלות. על כל ילד בםע ישראל לשאול את הדור הקודם שאלות. בליל הסדר אנו יוצרים תפאורה שמעודדת שאלה שתזמין את סיפור יציאת מצרים, אך פסח מקפל בתוכו את השאלה הקיומית על עצם המסורת - מדוע אנחנו ממשיכים לעשות כך שנה אחר שנה? ומה כל הסיפור הזה בכלל?
אם הילד אינו יודע לשאול, אביו חייב ללמד אותו כיצד שואלים. יהודי הוא מי שמבקש לשנות את העולם, והוא מתחיל את התליך הזה בשאלה. גם המהפיכות הגדולות ביתר בהיסטוריה התחילו משאלה קטנה שמישהו שאל - אבל למה?...
ואם אדם כלשהו מעם ישראל עושה את חג הפסח לבד, גם הוא חייב לשאול. לשאול את עצמו.
כי בפסח אנחנו לא מקלבים שום דבר כמובן מאליו, אך באותה נשימה, חלילה לנו לזרוק את מה שמונח לפתחנו. אנחנו רוצים לאתגר אותו. לשמור אותו, ללמוד ממנו, להישען עליו, אך להתחדש מתוכו.
{שאלה היא תנועת חיים של עמידה זקופה}



#### לידת תרבויות מתוך מרד...
{אולי לשלב מוקדם יותר בטקסט, סביב ההצגה של המעגלי הכורח הנגלים עם הלידה.}
לידה היא לא רק התחדשות של משפחה.
לידה היא אירוע מכונן. זוג אוהבים נעשים הורים, תינוק חדש בא לעולם, הוריהם של ההורים נעשים סבא וסבתא, וכל אלו הם רק חלק מן ההשלכות של האירוע הגדול שהוא בפשטות - ביאת חיים חדשים לעולם. אך כשאנו מריממים את הפוקוס למבט מצלחמה רחב יותר בהתרחשות במציאות, הרי שלידה מסמלת גם חילופי דורות. וחילופי דורות הינם אירוע מכונן, מעורר ואף מסוכן בכל התרבויות בעולם. 

על פי היוונים העולם לא נברא אלא מתוך מאבק של הטיטאנים באלים - כלומר מאבק של ילדים בהוריהם. באתונה סוקרטס הוצא להורג בעוון השחתת הנוער....
תרבות יוון - מאבק הטיטאנים באלים.
סקרטס עמד לדין ונידון להורג על השחתת הנוער.
בתורה - מרד מכבד. (אליהו)


התחדשות. שנה חדשה. מסע חדש. מזון חדש. מתוך הישן-יצאנו לדרך.


יציאה למסע - היישר אל ספירת העמר - אכילת חדש.


כוונות הפסח-
מעגלי הפסח
מול אלוהים
מול המשפחה
מול עצמי
מול האומה
מול המקום---



פסח הבא- פסח דורות

רגילים לציין את נצחיות העם כפלא
אך הפלא מצד האלוהי חסום בפנינו
בעוד יש להתפלא על הפלא מצד האנושי.

הלידה לתוך העם היא כורח
אך ההישארות היא בחירה
ועוד יותר בחירה להשאיר את ילדיך
אין עוד ילד בעולם שמרגע שהוא נולד יש כבר מי שלפץ להורוגו
רק ילד יהןדי
(שיר של לאה גולדברג כמו גן שיר של נתן אלתרמן)
יש שיגידו שזוהי האהבה הגגדולה
יש שיגידו שזו הברית
מכל מקום
כאן בתום מסע של שנה, עם בא הלידה החדשה שפותחת במסע חדש
מגיעה לידי ביטוי החירות הגדולה שצברנו בשנה הזו
השנה בה בנינו אותנו כבעלי זהות
פסח מכיל בתוכו את השניות הזו
עדין חובה עלינו לבער חמץ של הנשה הקודמץ
לתהות מחדש ולשאעול שאלות על עברנו
להיוולד מחדש ולהתחדש
אך בו בזמן באותה הנשימה, להחזיק את הפנים קדימה אל עבר הדור הבא
ולהעיבר לו את הסיפור, למסור לו את המסורת
להוליד אותו.
אולם גם כאן יש אתגר גדול-
לפיש עת הבן אביו מלמדו
אפשר להיבן כאילו מדובר שפשןט נעיבר לבן את מה שהוא מסוגל להכיל
אך אין מדובר בכמות,
מדובר באיכות
את הסיפור שנאו מוסרים עלינו להתאמץ למסור כפי דעת הבן
בשפה של הבן
בשפה שלנו כמובן תמיד
אך עצם מסירות המסורת היא כברבעוצמה כזו מחברת אל הדור הקודם ואל דורנו שלנו
שהיותנו חוליה מתווכת היא מה שגמדיר אותנ
דרך המאמץ להתאי לשפתה דור הבא.

[^1]: וראה במבוא לספר. נזכיר כי אנו נוקטים בספר זה הפרדה ואחבנה בין סוגי החגים בלוח השנה.

[^2]: ישראל כן מצווים לעשות פעולות ספורות ומדודות. אחת מהן- מריחת הדם על משקוף הבית, מה שמוסיף לסמליות היציאה שלהם מן הבית, תוך שהיא מדמה לידה- יציאה מפתח המרוח בדם.

[^3]: פסח עונה על שאחת הבחירה בפסח הבא.

[^4]: למצרים בושה לאכול לחם עם העברים. השווה גם נצרות וכו...

[^5]: למעשה התורה מבחינה בין פסח לחג המצות. פדח הוא הכינוי לקרבן, ולמעמד שבו שוחטים את קרבן הפסח. חג המצות הוא שמו של מה שאנו מכנים היום כ"פסח", החג בחודש ניסן בו ננמניעים מחמץ ואוכלים מצה.
[^6]: השווה למבוא

[^7]: התורה לא מספרת לנו  באיזה חודש מתרחשת יציאת מצרים. כל שאנו יודעים הוא שמדובר בחודש שיהפוך להיות החודש הראשון. אין אזכור של שם חודש שאנו יכולים ללמוד ממנו. לימים למדו שזה ניסן, מה שמהתסדר גם עם עונות השנה. אך עובהד זו באה ללמדנו על משקלו הגדול של האביב לעומת החודש עצמו. לפני הכל מדובר בחדוש האביב, לאחר מכן זה משנה איזה חודש זה. ניתן היה לסבור אולי, כי באוסטרליה יש לחוג את הפסח בחודש נובמבר...??

[^8]: מקור

[^9]: מקור

[^10]: פסח למעשה הוא שילוב של חג בכורות הצאן, לידת הצאן, ולידת השעורה - השבתת השאור.

[^11]: מקור

[^12]: במבוא נגענו בכך ששנת המועדים היא שנת החירות.

[^13]: אולי זה המקום לדון באמת עד כמה בחריה יש בחיינו
