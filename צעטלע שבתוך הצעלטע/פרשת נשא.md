

שיר השירים רבה (וילנא) פרשה ו
ב ד"א יפה את רעיתי כתרצה, כשאת רוצה כד את בעייא לית את צריכה בעייה מכלום מילף מכלום, מי אמר להם להביא עגלות ובקר לטעון המשכן, לא מהן ובהן הביאו אותן, הה"ד (במדבר ז') ויביאו את קרבנם לפני ה' שש עגלות צב, כנגד ששה רקיעים, ולא שבעה הם, א"ר אבון הן דמלכא שרי טמיקון, שש כנגד שש ארצות, ארץ, ארקא, אדמה, גיא, ציה, נשיה, תבל, וכתיב (תהלים ט) והוא ישפוט תבל בצדק, ו' כנגד ו' ערכי משנה, שש כנגד ששת ימי בראשית, ו' כנגד ו' אמהות, שרה רבקה רחל לאה זלפה בלהה, צב דומות לקוליינון, צב מצויינות, צב מטוכסות, צב שצבא הלוים עומדים עליהם, תני בשם נחמיה כמין קמרוטין היו שלא יהיו כלי שרת מתבקעין, ושני עשר בקר כנגד שנים עשר נשיאים, עגלה על שני הנשיאים, ושור לאחד, מלמד שלא לקחום בדמים, אלא זה הביא שור וזה הביא שור זה הביא עגלה וזה הביא עגלה, ויקריבו אותם לפני המשכן, מלמד שמסרום לציבור, (במדבר ז') ויאמר ה' אל משה לאמר, מהו לאמר, אמר לו הקדוש ברוך הוא צא ואמור להם דברי שבח ונחמות, א"ר הושעיא אמר הקדוש ברוך הוא מעלה אני עליכם כאילו כבר הייתי צריך לסבול בו את עולמי והבאתם לי, באותה שעה נתיירא משה אמר בלבו תאמר רוח הקדש נסתלקה ממני ושרת על הנשיאים, או שמא נביא אחד עמד וחידש את ההלכה, אמר לו הקדוש ברוך הוא משה אילו להם הייתי אומר שיביאו, הייתי אומר לך שתאמר להם, אלא (שם /במדבר ז'/) קח מאתם והיו, מהו קח מאתם, מאתם היו הדברים, ומי נתן להם את העצה, א"ר סימון שבטו של יששכר, אמר להם המשכן הזה שאתם עושים פורח הוא באויר, עשו לו עגלות כדי שיהא נטען בהם, הוא שהכתוב משבח שבט יששכר שנא' (ד"ה =דברי הימים= א' י"ב) ומבני יששכר יודעי בינה לעתים, מהו לעתים, רבי תנחומא אמר לקירסין, ר' יוסי בר קסריי אמר לעיבורין, (שם /דברי הימים א' י"ב/) לדעת מה יעשה ישראל, שהיו יודעים לרפאות את הקורס, ראשיהם מאתים, אלו מאתים ראשי סנהדראות שהיה שבטו של יששכר מעמיד, וכל אחיהם על פיהם, מלמד שכל אחיהם היו מסכימין ההלכה על פיהם כהלכה למשה מסיני, באותה שעה אמר משה לפני הקדוש ברוך הוא רבש"ע שמא תמות אחת מן הפרות וישבר אחד מן הגלגלים, ונמצא קרבנן של נשיאים פסול, ונמצאת עבודת המשכן בטלה, מיד (במדבר ז') ויאמר ה' אל משה לאמר קח מאתם והיו לעבד וגו', והי' נתן להם הויה שיהו חיות וקיימות בעולם לעולמי עולמים, עד איכן היו קיימות, רבי יודן ורבי הונא בשם בר קפרא עד הגלגל, הה"ד בהושע (הושע י"ב) בגלגל שורים זבחו גם מזבחותם כגלים על תלמי שדי, ואיכן הקריבו אותן, רבי אבון אמר בנוב הקריבו אותן, רבי אבא אמר בגבעון הקריבו אותן, לוי אמר בשילה הקריבום, ורבנן אמרין בבית העולמים הקריבום, רבי חמא אמר טעמא דרבנן דכתיב (ד"ה =דברי הימים= ב' ז') ויזבח המלך שלמה את זבח הבקר, זבח בקר לא נאמר, אלא זבח הבקר, אי זה בקר, הוי אומר (במדבר ז') את שתי העגלות ואת ארבעת הבקר, וכתיב (שם /במדבר ז'/) ואת ארבע העגלות ואת שמונת הבקר, ר' מאיר אומר עכשיו הן קיימות ולא הוממו ולא הזקינו ולא הטריפו, אלא הן חיות וקיימות, והרי דברים קל וחומר, ומה הפרות שנדבקו על ידי אדם במלאכת המשכן, נתן להם הוויה שיהיו הן חיות וקיימות לעולמי עולמים, ישראל שדבקים בחי העולמים עאכ"ו שנאמר (דברים ד') ואתם הדבקים בה' אלהיכם חיים כולכם היום. 


המדרש הזה הוא מדרש מופלא.
{מעבר ליופי שניתן לחבר ל [[בני הנביאים|אם לא נביאים בני נביאים הם]]}
הרי שיש כאן המשך של הDNA של במדבר, שנכנס בו הקודש אל המציאות.
קרבנות הנשיאים הם באתעד"ל. מים נוקבין (לכן גם אלמנט הנשיות שולט במדרש).
ראשית בנוגע לנשיאים כפי שראינו בפרשה הקודמת ([[פרשת במדבר]]), בדיוק כמו המהלך של חילוף הבכורות בלויים, התעוררות השבטים מבטאת גם ביזור הנהגה, וגם העצמת מעגלים נוספים למול הקודש.
אולי משה שהיה מאוכזב עוד מ [[פרשת שמות]] מהתנהלות הזקנים, רוצה גם להחליפם בנשיאים.
ואותם הנשיאם יוזמים קרבנות
ממש כביטוי לאנרגית הקרבן שיש למול אנרגיתת ההתגלות
שתי תנועות קודש - התגלות וקרבן, משני צדדים.
הקרבן מתרחב כאן ומופיע קררבן מרצונם שלהם.
משה חושש - אולי דילגו עלי - עונה לו הקב"V אם הייתי מצווה (התגלות), היה זה דרכך,
אולם כאן אין לך (ואפילו לי) נגיעה בדבר - זה מרצונם.

כמה יפה.

#פרשה 