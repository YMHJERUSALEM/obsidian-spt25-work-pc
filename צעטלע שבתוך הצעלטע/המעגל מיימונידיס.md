#הגשות


ירושלמי, נשוי+2.
מנהל המרכז החינוכי מגדל דוד.
לשעבר יועץ בכיר לשר התקשורת.
חבר ארגון רבני צהר. עורך חופות, מרצה, מלמד תורה, ועמית בבית המדרש לרבנים שערי ציון.
בעל תואר שני במחשבת ישראל מבן גוריון, חבר מערכת כתב העת דעות.
בין קודש לחול אני חי, מחפש גשרים ושותפים למלאכת התרגום בין עולמות ושפות.

חיי נעים בין עולמות שונים. בין קודש לחול, בין דתיים וחילונים, בין ימין ושמאל, בין בתי המדרש לעולם המעשה, ובין קצוות שונים של החברה הישראלית.

יותם הלפרין, יליד 1992, נשוי למילאת ואבא של קדמה ולבב, גרים בירושלים.
מנהל המרכז החינוכי מגדל דוד במוזיאון ירושלים (כשאיני במילואים). לשעבר יועץ בכיר לשר התקשורת. מוסמך לרבנות מטעם הרבנות הראשית לישראל, חבר ארגון רבני צהר, ובית הילל. מלווה זוגות לחופה, מלמד בבתי מדרש שונים בירושלים, ולומד בבית המדרש לרבנים שערי ציון.
בוגר תואר שני במחשבת ישראל מאוניברסיטת בן גוריון. חבר מערכת כתב העת דעות מבית נאמני תורה ועבודה.
חיי נעים בין עולמות שונים. בין קודש לחול, בין דתיים וחילונים, בין ימין ושמאל, בין בתי המדרש לעולם המעשה, ובין קצוות שונים של החברה הישראלית.
אני דובר את השפות השונות בישראל, אך מרגיש לעתים שנדרש תרגום כמעט סימולטני בין העולמות. בתווך הזה אני מבקש לפעול, בחיבור בין ירושלים ותל אביב, בין התורה למעשה, ובין אנשים שונים לרעיונות. מחפש שותפים למסע הרעיוני והמעשי, לחלום ולפעול יחד.

בין קודש לחול אני חי, מחפש גשרים ושותפים למלאכת התרגום בין עולמות שונים, ושפות אחיות. 


גדלתי במשפחה דתית נורמטיבית במרכז. שולחן השבת שלנו סער בילדותי בין אמא מצביעת מר"צ, לאבא שמצטט את כהנא.
היינו מזרוחניקים, אבל על עצמי אני מביט כחוזר בתשובה. בבני עקיבא גיליתי שיש עולם שלם שאיני מכיר, נטילת ידיים,  זה לא רק קטע של שבת. וגיליתי שיש שהולכים כל יום למניין.
את התיכון העברתי כמו מכינה. מסעות מקיבוצי השמו"צ לשומרון, פאנלים בין בני ברק לצהלה. ציונות לווריד לצד התנדבויות ופעילויות שמסופקני אם עמדו בחוזר המנכ"ל.
בישיבת עתניאל גיליתי את בית המדרש, את המסורת רבת ההוד של תורה שבעל פה. התאהבתי במלאכת התרגום של דבר ה' לעולם.
בגיל 24 חשבתי שאני יודע הכל, התחתנתי וגיליתי שאיני יודע דבר. לצד רעייתי מילאת, אני לומד את התרגום האמיתי, בין איש לרעותו. זכינו להביא שתי בנות לעולם, ומהן אני לומד ברכת חיים.
נותרתי בישיבה שמונה שנים לצד שירות בצבא. שלוש מתוכן כמלמד. השלמתי את לימודי הרבנות ולצידם תואר בחינוך, ולימדתי בתיכון המקומי.
כשהציעו לי משרה קבועה בישיבה, עזבתי. על אף שמצאתי בית בתורה, ידעתי שאני מוכרח לקחת חלק בעולם שמחוץ לבית המדרש. הרגשתי שהפער בין העולמות אינו נותן לי מנוח.
התחלתי לעבוד במשרד החינוך. שם התחלתי את צעדיי במגזר הציבורי, במשרה שעסקה במדיניות חינוך.
בקורונה זכיתי להתמנות ליועץ בכיר לשר התקשורת יועז הנדל. זכיתי להוביל לצד השר פרויקטים לאומיים רחבי היקף.
כבר למעלה משנתיים שאני מנהל את המרכז החינוכי מגדל דוד במוזיאון ירושלים החדש (בזמן שאיני במילואים). 
בין קודש לחול אני חי. מחפש גשרים ושותפים למלאכת התרגום בין שפות ועולמות.
את התואר השני השלמתי במחשבת ישראל. כתבתי תזה העוסקת בתאולוגיה פוליטית, בהגות משיחית ובתרבות עברית.
לצד חברים הקמתי את 'חי בהם'. בית מדרש המנסה לברר את התורה של העולם שבחוץ. תרבותית, חברתית, כלכלית ומדינית. שם אני מלמד בשנים האחרונות.  אני חבר בארגוני הרבנים צהר ובית הילל, וזוכה ללוות זוגות לחופתם. מזה כשנתיים שאני משמש גם כחבר מערכת בכתב העת דעות.

[[מצגת למעגל של מיימונידיס]]
 