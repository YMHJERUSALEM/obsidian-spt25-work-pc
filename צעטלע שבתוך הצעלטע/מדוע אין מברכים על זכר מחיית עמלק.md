---
050320232208
---


הרב יצחק פלאג'י מאיזמיר כותב שאין מברכים משום שלא מברכים על השחתת העולם, משנה הלכות כותב שזה משום שיש סכנה במלחמה עם עמלק.
שתי גישות והבדלים מעניינים;

שו"ת משנה הלכות חלק ז סימן פא
אמאי לא מברכין ברכת המצות בפרשת זכור 
מוצש"ק טהרות התשל"ד בנ"י יצו"א.
למאן דלא חזינא מברכינא ויהא שמיה מברך, ה"ה המופלא ומופלג מלא פלג וכו', כש"ת מוה"ר יעקב פריעדמאן הי"ו, תלמיד בכולל מקור חיים בנ"י. אחדשה"ט וש"ת. 
בדבר שאלתו עוד אמאי לא מברכין ברכת המצוה בפרשת זכור שהוא מ"ע מה"ת לרוב שיטות. הנה אפילו לא הי' אלא מדרבנן נמי קשה קושיתו. אמנם בס' יפ"ל ח"ג אות ג' כתב הטעם שאין מברכין על מ"ע זו לפי שעל השחתה אין מברכין ואפילו השחתה דאוה"ע מדחזינן דאמר הקדוש ברוך הוא מעשה ידי טובעים בים ואתם אומרים שירה הביאו בכף החיים. ולפענ"ד צ"ע דבאמת ישראל אמרו שירה על טביעת מצרים רק למלאכי השרת הוא דאמר שלא לומר שירה ואדרבה לישראל הרי אומרים הלל ויתרו בירך את ה' ויברך יתרו אשר הציל ואולי יתרו על ההצלה בירך ולא על השחתת מצרים ואדרבה ויחד יתרו, אמנם שירת משה והלל על מפלת מצרים נאמרה גם כי זכירת מחיית עמלק הוא מצוה בפני עצמה בזמן הזה. ולפענ"ד נראה לפי שאין לה זמן מוגבל לזכירה זו והמצוה הוא לזכור תמיד ולדעת קצת שיטות צריך להזכיר בכל יום ועי' רמב"ן ועוד דלדעת קצתם אינו אלא פעם בחייו. על כל פנים נראה דהזכירה הוא רק שלא ישכח וכיון דאינו מוגבל לו הזמן של זכירה זו אלא בכל שעה צריך לזכור לא תקנו עלה ברכה כהרבה מצות שזמנן בכל שעה אין מברכין עליהם, ובספרי משנה הלכות ח"ו סי' י"ג הארכתי בזה בס"ד למה לא תקנו ברכה על צדקה משא ומתן באמונה גמ"ח דינים ועוד. 
שנית י"ל לפמ"ש בא"ח סי' רל"ט דאין מברכין על ק"ש שעל המטה ובשו"ת הרשב"ש סי' קע"ד כתב הטעם דלכך אין מברכין לפי שאינה למצוה אלא להגן לפיכך ת"ח פטור ועי' תוס' פ' כל הבשר דף ק"ה א' ד"ה מים ורמב"ם פ"א מברכות ה"ד ולמה אין מברכין על נטילת ידים באחרונה מפני שלא חייבו אלא מפני הסכנה ודברים שהם משום סכנה אין מברכין עליהם וא"כ במחיית עמלק נמי שנצטווינו מפני שנפלו עלינו והם סכנה לנו אין לברך וי"ל. עוד י"ל לפמ"ש היראים דהמצוה הוא רק אחר ביאת המשיח כמ"ש והי' בהניח ה' וגו' תמחה את זכר עמלק וא"כ הזכירה הוא על מצוה שא"א לקיימה עכשיו וא"כ אין לברך עליה, ובכלל י"ל אפילו למ"ד דנוהגת עכשיו מ"מ י"ל דהזכירה הוא רק חלק מהמצוה וכל שאין לפניו כל המצוה אין לברך ודו"ק.
דושה"ט בלב ונפש, מנשה הקטן 

[[ברכה]]
[[עמלק]]
[[ישראל_והעמים]]
#ישראלוהעמים 