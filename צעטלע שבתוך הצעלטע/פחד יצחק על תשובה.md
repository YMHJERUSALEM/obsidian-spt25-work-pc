---
Date of creation:
- Wednesday, September 20th, 2023
Type:
- מקור
Author:
- הרב הוטנר
Tags:
- תשובה
ID:
- 200920231413
---
# פחד יצחק על תשובה
[[תשובה]]
[[אורות התשובה|אורות התשובה]]
[[זדונות נעשים לו כזכויות]]

פחד יצחק יום הכיפורים מאמר לד אות ג
ג. לשונם של רבותינו בהסברת תכונת מהות החסד הפועל בענין התשובה, הוא שדנים את עקירת הרצון כעקירת המעשה4, שאף על פי שאת המעשה הנעשה אין להשיב; מכל מקום, כיון שעל ידי חרטה וקבלה והוידוי הוא עוקר את הרצון של החטא, הרי חסד התשובה דן הוא את עקירת הרצון כעקירת המעשה. ועל ידי כך נחשבת התשובה כתיקון החטא. כלומר, הנה הרצון הוא שורש כל המעשים. וכן הוא בגמרא קידושין5 לגבי ענין צירוף המחשבה למעשים. ושם בגמרא קרי להו למעשי - אדם פירות רצונו. ואם אנו אומרים שבעולם התשובה אנו תופסים את עקירת - הרצון כעקירת המעשה, פירוש הדברים, שבעולם התשובה אנו מרוממים את המעשים לשרשם, והסתכלות זו על האדם, כאילו היו כל המעשים שלו כלולים ברצונו, ונגררים אחר רצונו בהחלט, - היא היא ההסתכלות השולטת בעולם התשובה. עולם התשובה, הוא אותו העולם, אשר בו האדם נראה באספקלריא של השרשיות שבאדם. פרצוף אדם עומד שם בציור השרשים שלו. עולם התשובה הוא הוא עולם של השרשים. אותו השער, שעל ידו נכנסים לעולם השרשים, קרוי הוא בפי חז"ל: שערי תשובה6. כל בעל - תשובה, המשתוקק לעקור את מעשיו על ידי חרטה וקבלה, שהם עוקרים את שורש מעשיו, - בעל כרחו שהוא נזקק לאותו עולם, שבו האדם נראה בסגולת השרשיות שבו. ובהיותו נזקק לשנות מקומו מעולם הענפים אל עולם השרשים, הרי הוא מוכרח לדפוק בשער העולם שהוא רוצה להכנס לתוכו, וכשתשובתו מתקבלת, אז מתגלית היא ההנהגה של "הפותח שער לדופקי בתשובה"7. זה הוא התוכן הפנימי של דברי רבותינו שחסד התשובה פועל הוא שעקירת הרצון היא כעקירת המעשה. מפני שבעולם השרשים, כל המעשים וכל הפעולות הם כלולים ומובלעים בכח הרצון, עד כדי כך, שאפילו לאחר שנולדה הפעולה מתוך רחם הרצון, עדיין חי הוא הולד אגב אמו. וכשהאם מתה, הרי הולד ממילא הוא בן - בלי - חיות. 

הרב הוטנר הפחד יצחק מדבר כאן על עולם השורשים, ועולם המעשים.
מרגע שיש תשובה האדם חוזר לעולם השורשים.

ומעניין לראות למול דברי הרב קוק באורות התשובה.


ועקיבא מזכיר שגם הרב סולובייצ'יק מדבר על כך שהתשבוה שולחת זרועות אחורה בזמן, - ובקשתם משם. צ"ע

> [!NOTE] הקשר בזמן לימוד
> > לימוד משותף בחבורה עם עקיבא ויאיר גזונדהייט, ישיבת עתניאל, עשרת ימי תשובה תשפד
