שערה השחור של שרה גדלוביץ', ליווה אותי עוד שנים קדימה עם פתיחת שנות הלימודים. המבט החם בעיניה שנח על מבטי העצוב והנרגש, לאחר שפספסתי את ההסעה ביום הראשון לכיתה א', הניח בלבי את התבונה שיכולים להיות אנשים טובים במקום שנקרא בית ספר. לקח לי שנים לפגוש אותם מחדש.

גם העלים הנושרים עם בוא הסתיו לא יוכלו לעמעם רגשותיו 

שתים עשרה שנים.
שלושה מוסדות בשלוש ערים שונות,
שלושה מחנכים, חמש מחנכות.
(את השמות של שלוש מתוכן, כלל איני זוכר).
אלפי שעות,
רובן לחלומות,
בגופי נכחתי שם, רוחי במקום אחר.

עשרות ספרים,
עשרות חברים,
מעט מהם עדיין איתי.
אהבות ספורות,
תהפוכות וסערות,
כשפגשתי סוף סוף איש חינוך אמיתי.

העונש הזה? אתה כלל לא תזכור אותו. לא רק שלא תזכור אותו, אתה כלל לא תזכור את השם של של זו שמתכנה מחנכת. וכיתה ו' תעבור בדיוק כמו שאתה חושב כרגע שהיא תעבור, עם הרבה כדורגל ומשחקים בהפסקות, ועוד קצת חוויות של אהבות ראשונות.
ונאווה המנהלת? זה יקח עוד שנה שנתיים ואתה כבר תהיה בתיכון, אבל בסוף וועד ההורים יצליח לסלק אותה כמו שמגיע לה, והצדק ייעשה.
אבל תדע לך שזה לא אתה, וזה גם לא היא, מירי שמה? אני זוכר נכון? זו המערכת המוזרה הזו ששניכם הוכנסתם לתוכה, כמו עכברים במירוץ בגלגל מסתובב, עם הרבה רצון טוב, והרבה כאב בלב.
אתה עוד תפגוש אנשי חינוך אמיתיים, את הלב הזה תשאיר פתוח. בינתיים תנסה להינות קצת מהמשחק, אולי להביט עליו מהצד כמו שאתה נוטה לפעמים. אה ורעות, היא באמת אוהבת אותך, לא סתם אומרת.



תודה על גו ותרבות יפן
תודה על מיתוסים ואגדות עם
תודה על משחקי תפקידים
על שהיה לך את הסבלנות מאיה להסביר מהי אנרגיה
