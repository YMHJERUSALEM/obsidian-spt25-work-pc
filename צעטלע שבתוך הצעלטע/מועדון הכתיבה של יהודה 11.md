---
date: 19-05-2023
time: 16:22
type: כתיבה
Tags:
- <%tp.file.tags(,)%>
aliases:
  - {{heading}}
  - 190520231622
---

# מועדון הכתיבה של יהודה 29

וגם כעת אני יודע שיגיע הרגע הזה לפני ראש השנה, שאקבל על עצמי כל מיני דברים לשנה הבאה. כמו לכתוב יותר. אתבונן אחורה ואגיד לעצמי, אוך איך זה שלא כתבתי כמעט בכלל. והעמודים הריקים יטיחו בו את כל אותם רגעים שלא כתבתי לקראת הרגע הזה בו ארצה לסכם. ולא כתבתי ברגע ההוא, ולא ברגעים ההם. ואיך אעמוד להיכתב לפניו בספר כשאת עצמי אני לא מצליח לכתוב לא ברגע ולא ברוגע, ובטח לא בערגה כפי שהייתי נוטה לחשוב. והשמש תיטה והיום יפנה, ועוד שנה בספר תצא ואחרת תיכנס. ואת כל זה אכתוב לעצמי, כן, אכתוב במחברת שחור על גבי חום צהבהב כי זה הצבע של מחברת סיכום השנים, ברגעים הבודדים בהם זורמות לי מילים. ואעמוד באותו המקום בו אני עומד בכל שנה, קצת אחר הוא המקום כפי שאולי אני מדמה לחשוב שגם אני ככה קצת אחר מאותו אדם שעמד שם בשנה הקודמת, מדמה לחשוב שאולי יכתוב אדם אחר לשנה העוקבת, ברגע הזה, שבו שנה נאספת.


