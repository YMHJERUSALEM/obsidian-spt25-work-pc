#מעופפות 

והרי זהו , לאמיתו של דבר , יסודה של הבדידות מן הבחינה החברתית ואפילו מבחינת היחס שבין אדם לחברו . חיים יהד הם שותפות בהתנהגות וביצירה . הם מגולמים במערכת היחסים המהווים בכוליותם תרבות . משום כך נוגעת הבדידות הזאת במהות החיים החברתיים עד תאיהם הקטנים ביותר , העדינים ביותר והחיוניים ביותר : המשפחה , חברת הידידים , דו שיחם של הקרובים ביותר זה לזה , דו שיחו של אדם עם עצמו - כשהם חסרים נושא מספיק של תר בות חיה הם נשארים אילמים . ציפיות עד כלות נפש המסתיימות במפח .  
מחבר/ים: אליעזר שביד  
שם הספר: היהודי הבודד והיהדות  
מקום ההוצאה: רעננה  
שם ההוצאה: עם עובד  
שנת ההוצאה: תשל"ד - 1974  
עמוד: 19


אין מנוס מן הבדידות הזאת כל עוד לא יצא אדם מבדידותו במובנה החברתי . האמונה היא חויה פרטית , אבל אין לה קיום ואין היא נענית אלא בתוך י ח ד של מאמינים , שאמונתם מתבטאת בכל ספירות חייהם המשותפים . בתור הציבור ועם הציבור בא רצונו של הפרט לידי גמירה שהיא ביטוי , ורק כשהוא בא לידי ביטוי כאורח חיים , כתפילה , כעבודה , הוא נענה מפנימיותה של האמונה עצמה כשהיא שלמה . משום כך היהודי הבודד בציבורו נמצא בודד מאלוהיו .  
מחבר/ים: אליעזר שביד  
שם הספר: היהודי הבודד והיהדות  
מקום ההוצאה: רעננה  
שם ההוצאה: עם עובד  
שנת ההוצאה: תשל"ד - 1974  
עמוד: 20


[[שביד]]