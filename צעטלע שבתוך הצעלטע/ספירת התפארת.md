
ברוכים הבאים ללב אילן הספירות, למרחב של האיזון וההשלמה, ברוכה הבאה לחיינו - ספירת התפארת.
כדי להבין את המתנה שמבקש להעניק לנו השבוע הבא עלינו לטובה בספירה, עלינו להתחיל קודם כל משמה המיוחד של הספירה שאליה נכנסנו.
לאחר שעברנו את מרחב החסד השופע, והתמקדנו בעולם הגבורה המצמצמת, אנו ניגשים אל ספירה ששמה מעיד שאפשר ממש לראות אותה בעיניים. התפארת היא המקום בו הכוחות מתחילים להופיע כלפי חוץ.
מתי נגיד על משהו שהוא מפואר? יש דברים יפים בעולם, אך פאר מגיע כשהעין פוגשת שילוב מדויק והרמוני בין ניגודים. ובכך טמון הסוד של התפארת, בה אנו מביאים לאיזון את הכוחות המנוגדים, אך לא מבטלים אותם חלילה, אלא מרכיבים אותם להשלמה הרמונית שתבטא את התנועה שלהם כלפי העולם.
ואם החסד בא מצד אחד, והגבורה הפכית לו, בתפארת אנחנו נבקש לאחד את ההפכים, כששניהם חיים בעצמה, אך באיזון. איזון שיוצר תנועה חיה ואף נראית לעין. לכן התפארת היא בקו האמצע, המחובר ישירות אל הספירות הגבוהות ביותר ששוכנות ישירות מעליה. בכך למעשה התפארת מהווה את לב אילן הספירות, וחכמי פנימיות התורה הגדירו אותה כגופו של האילן, שבו הכל נתלה, ואף שייכו לה את השם המפורש (ראו שערי אורה להרחבה).
ובנוסף לכל, התפארת מסמלת גם את מקומו של עם ישראל מול הקב"ה. אין זה מקרי שיום העצמאות למשל, חל ביסוד שבתפארת, ביחוד המופלא בין ספירת הבניה וההשפעה, לספירת הלב הפועם.
במסכת אבות למדנו- "רבי אומר, איזוהי דרך ישרה שיבור לו האדם, כל שהיא תפארת לעושיה ותפארת לו מן האדם.". רק בתפארת נוכל למצוא את ההקבלה, שתפאר את האדם ואת בוראו במקביל, כי התפארת היא הצינור בו אנו בעצם פועלים עם אלוהים בעולם.
השבוע הזה מזמין אותנו להתבוננות- האם אנו מצליחים לייצר איזונים בין הכוחות הפועלים בחיינו? האם האיזונים הללו הם איזונים מבטלים, או שמא איזונים מפארים ומאחדים? והיכן אנו ביחס לאיזונים שאנו זקוקים להם בעם שלנו?
שיהיה לנו שבוע מפואר, ויום עצמאות שמח.


בשבוע השלישי של ספירת העמר אנו פוגשים בספירת התפארת, ובה מתחדש לנו חידוש גדול.
ספירת התפארת אינה סתם קומה נוספת על גבי החסד והגבורה שפגשנו, אלא היא הקומה הממצעת, המאזנת ומשלבת אותם יחדיו. חסד וגבורה, שני הניגודים, שני ההפכים, מוליכים אותנו היישר אל התפארת בה אנו מבקשים לאזן ולאחד ביניהם.

התפארת היא מקומו של השם המפורש- י-ק-ו-ק. ומתוכו 

עובדת האיזונים וההכרעות, התנועה המייצרת דרך בין הניגודים ומאחדת אותם, מבלי למחוק, אלא מתוך יצירה.
העמידה מול אתה, מול הנוכחות של הכח האלוהי בעולם. זוהי התפארת.


איזוהי דרך ישרה שיבחר לו האדם? כל שהיא תפארת לעושיה ותפארת לו מן האדם.
התפארת מחזיקה תמיד את המימד הכפול, שכשאנו מאחדים את הצדדים הוא מאיר באור יקרות.
תפארת לו מאיתנו, ותפארת לעצמנו מן הדרך, האור כאן הוא כפול מכופלף.
התפארת היא המידה היחידה שאנו ממש יכולי לראות בעין, אנו רואים את הפאר. חסד או גבורה הן מידות שיתן להריגש ולהכיר בהן, אך התפארת ניכרת לעינינו ומזדקרת במלוא תפארתה פשוטו כמשמעו.
אחדות ההפכים
כחול ואדום
