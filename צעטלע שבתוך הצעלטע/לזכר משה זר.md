גרסאת הפוסט:

  
"ברשות שמיים."  
כך פתחת את השיחה שערכתי איתך לפני שבע שנים.  
"תזכיר לי על מה רצית שנדבר?"  
שאלת אותי אחרי שעתיים וחצי של שיחה, בה ניסית לתמצת מסעות חיים מפרס ועד פסגת השומרון.  
  
כילד בגבעתיים, הדבר הכי מרגש בעיר היה כנראה הקאנטרי מתחת לבית. גוש דן באותם ימים לא היה מקום שמצית במיוחד את הדמיון. אבל החלון שלנו בקומה החמישית ברחוב בן גוריון, פנה מזרחה. וממנו אפשר היה לראות קו נוף רחוק, בו גבעות הולכות ומתנשאות אל עבר האופק.  
"מה זה הגבעות האלו?" שאלתי את אמי. "זה השומרון" ענתה לי אמא. "שם גרה דודה מרים".  
ומאז השומרון נחרט בלבי כקו האופק של טבע ארץ ישראלי שנפתח. מרחב בו יכולים לקרות דברים מרגשים יותר מצפירות האמבולנסים, שטסים על שדרות בן צבי. מקום של חלומות, בו אפשר לדמיין מציאות קצת או הרבה אחרת, משגרת העיר המצויה.  
  
אבל לכל מזרח יש את המזרח שלו, וגם לגבעות השומרון יש את מי שמצית את הדמיון למה שמעבר. לאפשרויות אחרות.  
"מה זה הבית הזה?" שאלתי בהזדמנות את דודתי מרים שפירא כשאני עומד מול החלון במטבח שלה בקרני שומרון. לא יכולתי להסיט את המבט מגבעה מרשימה שנשקפה מהחלון, ובית ענק על ראשה.  
"זה הבית של משה זר, חבר שלנו. איש מיוחד עם סיפורים מעניינים" ענתה לי מרים. "יהיה לך מעניין לדבר איתו". ואני רשמתי בלבי את המשימה לדבר עם האיש שמגשים חלומות, הרי מי לא חולם לגור על גבעה שצופה על פני כל הארץ.  
  
בחתונה של יעלי בת דודתי, עוד הייתי ילד. באותו ערב כאבו לי האזניים. "זו יעל חברה שלי" אמרה לי מרים, "היא תדע איך לעזור לך".  
אמנם עברו כבר שנים ארוכות מאז, אבל כמו עכשיו אני זוכר את הידיים של יעל זר, ניצבות ליד האוזניים שלי.  
לפתע כל הכאב נמשך אט אט החוצה. "את קוסמת" אמרתי לה, והיא צחקה ואמרה לי שכל הקסמים אינם אלא מה' יתברך.  
כשהבנתי שהיא בעצם אשתו של משה, האיש מהגבעה, כבר לא היתה דרך חזרה ומילדותי ועד היום, משה ויעל הם אנשים מסוג אחר. אנשים של אגדות.  
  
ומאז כל פעם בשמחות משפחתיות אצל בני הדודים בקרני, קיוויתי שגם משה יגיע ואוכל לשמוע סיפורים.  
"בוא'נה" היה מסנן וקורא לי כדי לקבל אגרוף קטן. ואני הייתי מוחמא רק מכך שהוא זוכר מי אני מפעם לפעם.  
יש ילדים שהעריצו את רונאלדו, יש כאלה שהעריצו את זידאן. אבל אני, כמה מוזר, לא הבנתי איך יתכן שלא כל חבריי מכירים את שמו של משה זר.  
  
יש אנשים גדולים, כאלה שאתה לעתים שמח לפגוש ואולי הם יסייעו בידך לענות על שאלה. אך יש אנשים ענקיים, והם כאלה שאתה מחפש שאלה כדי שתהיה לך סיבה לפגוש אותם.  
ומכיוון שאת המשימה לדבר עם משה השתדלתי לנצל בכל הזדמנות קטנה, החלטתי לייצר גם הזדמנות קצת יותר גדולה.  
כשכתבתי את התזה שלי על שבתי בן דב, ביקשתי ממשה לבוא לראיין אותו, כדי לקבל מבט נוסף.  
עד עכשיו איני בטוח אם באמת הייתי זקוק לראיון עבור התזה, או שמצאתי סוף סוף את התירוץ להגשים חלום ילדות. כנראה שהאפשרות השניה יותר סבירה.  
הפרק ההוא לא נכתב בסוף והתזה הלכה לכיוונים אחרים. אבל אני זכיתי לשלוש שעות בקומה התחתונה באחוזה במצפה צבאים.  
  
תכננתי שנדבר על אידאולוגיה, על תפיסות ועל ערכים. אך מצאתי את עצמי יושב מרותק למול סיפורים מפי איש שחייו לא יכלו למלא ספר, אלא לכל הפחות עשרה.  
"מכל ספר אני עושה שורה", אמרת לי והמשכת לספר על אביך שעלה לירושלים ברגליו. על ילדות ירושלמית, על שכונת הבוכרים ועל מסעות בארץ הזו עליה דיברת בערגה.  
סיפרת על ימי הגרעין בני עקיבא, ששמו כמו נבואה - מתנחלים. על הקרבות במיתלה שם איבדת עין, ויותר מדי חברים. על הנס שבכלל פינו אותך למרות שחשבו שאתה הרוג, לולא אותו חבר היית מת כבר מזמן. על השיקום בו אתה למעשה סולל ברגליך את שביל ישראל, עוד לפני שמישהו דמיין סימון שבילים של כתום, כחול ולבן.  
  
"לקרני שומרון הגענו בשבת חנוכה" תיארת, "שמו אותנו, זוג עם שמונה ילדים, בחדר קטנטן עם מזרונים". המשכת, "וככל שהיה קשה יותר, כך התאהבנו יותר ויותר" הסברת בפשטות, והוספת לגולל באזני את תיאורו של מפעל חיים.  
"סוחר קרקעות", מתאר הערך שלך בויקיפדיה. אך אתה עשית משהו אחר לגמרי. לא סחרת בקרקעות אלא גאלת אותן, כחלק מסיום גלות של יותר מאלף שנה, נתת גאולה לארץ, עם כל דונם שגאלת והשבת לחיק האומה.  
היית נבואה מהלכת על שתיים. "עוד תטעי כרמים בהרי שומרון..." אמר ירמיהו ואתה הגשמת. כי רצו עבדיך את אבניה. את עפר הארץ אתה חוננת.  
כמה כאב היה בקולך כשתיארת את רדיפת המשפטנים אחר עסקאותיך. וכמה עלבון היה בו כשסיפרת על פסיקתו של ברק, שהפקיר את אדמותיך שנגרעו בהסכם אוסלו, בטענה האירונית שצריך להמתין עד "הסכם שלום סופי", כדי שיוכלו לתת מענה הולם לבעיה. העלבון לא היה אישי שלך. העלבון היה עלבון של יהודי גאה וחפשי שחזר לאדמתו, ונאלץ להתמודד עם מי שלא מבינים סביבו את גודל השעה. אך הם כתבו, ואתה עשית.  
  
מאז זכיתי לעוד כמה פגישות נוספות לאורך השנים, חלקן מקריות וחלקן מכוונות. במקצועך במקור היית חשמלאי, אך למעשה מעולם לא חדלת לעסוק במקצוע. כיוון שבכל פגישה ניתן היה לחוש את החשמל. לא רק באנרגיה בלתי נלאית גם מעל גיל שמונים, אלא החשמל שזורם מהמבט שלך שתובע להעז, לחשוב אחרת, להשיג עוד ועוד. חשמל שהיה מלווה אותי אחרי כל פגישה, למשך שעות ארוכות.  
"מה נתן לך כח לאורך השנים?" שאלתי.  
"כשאתה מחליט שאתה מטפס על ההר, הכח בא מאליו." ענית.  
"אתה מסתכל אחרוה ולא ברור לך מהיכן זה הגיע, אבל אתה יודע שאתה התעקשת" הוספת, וחתמת - "ואני מתעקש על כל ארץ ישראל".  
בנית מפעל חיים ומפעל של חיים. את נפילת בנך התעקשת להפוך לבניה ותקומה.  
"בניתי משפחה של עקשנים, שממשיכים את המפעל", אמרת.  
"הילדים שלי מתקדמים ממני, והנכדים שלי חושבים שאני כבר מזמן מאחור" התגאית.  
  
חילופי הדורות במדינת ישראל מביאים איתם גם חילופי תפיסות והנהגות. כששאלתי אותך על תנועות ההתיישבות שקדמו לך, ענית בפשטות -  
אני לא מבין למה הם מתנגדים לנו המתנחלים בשומר הצעיר". והצהרת בגאווה- "אני תלמיד מצטיין שלכם, מתנחל בארץ ישראל שלא מתנצל".  
את אנשי ברעם וגינוסר הזכרת כמוריך. אולי זה יותר מסמלי שהיית קיבוצניק. כזה שיכול היה להעביר בטבעיות את לפיד ההתיישבות, לדור המתנחלים שקוממת בחבלי הארץ הקדומה.  
  
האיש על הגבעה, הוא מוטיב חזור בספרות, כדימוי לזה שמנותק מן העולם. וכשכולם מתבלבלים, הניתוק מאפשר לו לראות את הדברים נכוחה. משה חי על הגבעה אך מעולם לא היה מנותק. עד יומו האחרון היה מעורב בדעת לא רק עם הבריות שסביבו, אלא עם כל מציאות החיים בארץ הזו. ואף על פי כן הוא באמת הצליח לראות נכוחה. מביתו במצפה צבאים, עם עין אחת בלבד, היה לו מבט שפורץ את הגבול הצר. גבול המגביל את התודעה במה שאפשר. במה שניתן להשיג ולעשות, במה שניתן ליזום ולבנות.  
  
אנו חיים בעידן בו אגדות הן דבר יקר המציאות. מיתוסים מתפרקים, ובשיח השולט זה כמעט מביך להאמין בסיפורי גיבורים.  
אפילו דיסני כבר הפסיקו לייצר אגדות חדשות, גם למחזר את הישנות הם כבר לא מצליחים.  
ארצנו המבורכת מתייחדת בעת הזו בדברים רבים. אחד מהם הוא העובדה שעדיין נכתבות פה אגדות.  
יש אנשים שהם אגדה עוד בחייהם. עשו מעשה דגול שבעקבותיו שמם הולך לפניהם.  
אך אתה לא היית אגדה 'עוד' בחייך, אתה היית אגדה בחייך ממש, מפאת החיים שחיית, שהיו אגדה אחת גדולה.  
נתת לארץ הזו חיים שיש בהם אגדה. חיים של חזון ויעוד בהיר. חיי גבורה וחיבור כנה של ארץ ושמים. רגבי עפר אדמה, שגם בגיל גבורות צלילות הדעת מרטיבה אותם כמים.  
  
תודה על הזכות הקטנה, ועל אגדה ענקית.



טיוטות:

"ברשות שמיים."
כך פתחת את השיחה שערכתי איתך לפני שבע שנים.
"תזכיר לי על מה רצית שנדבר?" שאלת אותי אחרי שעתיים וחצי של שיחה, בה ניסית לתמצת מסעות חיים מפרס ועד פסגת השומרון.

כילד בגבעתיים, הדבר הכי מרגש בעיר היה כנראה הקאנטרי מתחת לבית. גוש דן באותם ימים לא היה מקום שמצית את הדמיון במיוחד. אבל החלון שלנו בקומה החמישית ברחוב בן גוריון, פנה מזרחה. ושם אפשר היה להשקיף לקו נוף רחוק, בו גבעות שהולכות ומתנשאות אל עבר האופק. "מה זה הגבעות האלו?" שאלתי את אמי. "זה השומרון" ענתה לי אמא. "שם גרה דודה מרים". ומאז השומרון נחרט בלבי כקו האופק של טבע ארץ ישראלי שנפתח. מרחב בו יכולים לקרות דברים מרגשים יותר מצפירות האמבולנסים, שטסים על שדרות בן צבי. מקום של חלומות, בו אפשר לדמיין מציאות קצת או הרבה אחרת, משגרת העיר המצויה.
אבל לכל מזרח יש את המזרח שלו, וגם לגבעות השומרון יש את מי שמצית את הדמיון למה שמעבר. לאפשרויות אחרות.
"מה זה הבית הזה?" שאלתי את דודה מרים כשאני עומד מול החלון במטבח שלה בקרני שומרון, ומולי מתנשאת גבעה מרשימה, ובית ענק על ראשה. "זה הבית של משה זר, חבר שלנו. איש מיוחד עם סיפורים מעניינים" ענתה לי מרים. "יהיה לך מעניין לדבר איתו". מאותו רגע משה מבחינתי הוא איש מהאגדות. הרי מי לא חולם לגור על גבעה שצופה על פני כל הארץ.

בחתונה של יעלי בת דודתי, עוד הייתי ילד. באותו ערב כאבו לי האזניים. מרים דודתי, אם הכלה לקחה אותי לאישה שלא הכרתי. "זו יעל חברה שלי, והיא תדע איך לעזור לך" אמנם עברו כבר שנים ארוכות מאז, אבל כמו עכשיו אני זוכר את הידיים של יעל זר, ניצבות ליד האוזניים שלי.
לפתע כל הכאב נמשך אט אט החוצה. "את קוסמת" אמרתי לה, והיא צחקה ואמרה לי שכל הקסמים אינם אלא מה' יתברך.
כשהבנתי שהיא בעצם אשתו של משה, האיש מהגבעה, כבר לא היתה דרך חזרה ומילדותי ועד היום, משה ויעל הם אנשים מסוג אחר. אנשים מן האגדות.

ומאז כל פעם בשמחות משפחתיות אצל בני הדודים בקרני, קיוויתי שגם משה יגיע ואוכל לשמוע סיפורים. "בוא'נה" היה מסנן וקורא לי כדי לקבל אגרוף קטן. ואני הייתי מוחמא רק מכך שהוא זוכר מי אני מפעם לפעם.
יש ילדים שהעריצו את רונאלדו, יש כאלה שהעריצו את זידאן. אבל אני, כמה מוזר, לא הבנתי איך יתכן שלא כל חבריי מכירים את שמו של משה זר.

יש אנשים גדולים, כאלה שאתה לעתים שמח לפגוש ואולי הם יסייעו בידך לענות על שאלה. אך יש אנשים ענקיים, והם כאלה שאתה מחפש שאלה כדי שתהיה לך סיבה לפגוש אותם.
וכשכתבתי את התזה שלי על שבתי בן דב, ביקשתי ממשה לבוא לראיין אותו, כדי לקבל מבט נוסף. עד עכשיו איני בטוח אם באמת הייתי זקוק לראיון עבור התזה, או שמצאתי סוף סוף את התירוץ להגשים חלום ילדות. הפרק ההוא לא נכתב בסוף והתזה הלכה לכיוונים אחרים. אבל אני זכיתי לשלוש שעות בקומה התחתונה באחוזה במצפה צבאים. 

חשבתי שאדבר איתך על אידאולוגיה, על תפיסות ועל ערכים. אך מצאתי את עצמי יושב מרותק למול סיפורים מפי איש שחייו לא יכלו למלא ספר, אלא לכל הפחות עשרה. "מכל ספר אני עושה שורה", אמרת לי והמשכת לספר על אביך שעלה לירושלים ברגליו. על ילדות ירושלמית, על שכונת הבוכרים ועל מסעות בארץ הזו עליה דיברת בערגה.
סיפרת על ימי הגרעין בני עקיבא, ששמו כמו נבואה - מתנחלים. על הקרבות במיתלה שם איבדת עין, ויותר מדי חברים. על הנס שבכלל פינו אותך למרות שחשבו שאתה הרוג, לולא אותו חבר היית מת כבר מזמן. על השיקום בו אתה למעשה סולל ברגליך את שביל ישראל, עוד לפני שמישהו דמיין סימון שבילים של כתום, כחול ולבן.

"לקרני שומרון הגענו בשבת חנוכה" תיארת, "שמו אותנו, זוג עם שמונה ילדים, בחדר קטנטן עם מזרונים". המשכת, "וככל שהיה קשה יותר, כך התאהבנו יותר ויותר" הסברת בפשטות, והוספת לגולל באזני את תיאורו של מפעל חיים.
"סוחר קרקעות", מתאר הערך שלך בויקיפדיה. אך אתה עשית משהו אחר לגמרי. לא סחרת בקרקעות אלא גאלת אותן, כחלק מסיום גלות של יותר מאלף שנה, נתת גאולה לארץ, עם כל דונם שגאלת והשבת לחיק האומה.
היית נבואה מהלכת על שתיים. "עוד תטעי כרמים בהרי שומרון..." אמר ירמיהו ואתה הגשמת. כי רצו עבדיך את אבניה. את עפר הארץ אתה חוננת.
כמה כאב היה בקולך כשתיארת את רדיפת המשפטנים אחר עסקאותיך. וכמה עלבון היה בו כשסיפרת על פסיקתו של ברק, שהפקיר את אדמותיך שנגרעו בהסכם אוסלו, בטענה האירונית שצריך להמתין עד "הסכם שלום סופי", כדי שיוכלו לתת מענה הולם לבעיה. העלבון לא היה אישי שלך. העלבון היה עלבון של יהודי גאה וחפשי שחזר לאדמתו, ונאלץ להתמודד עם מי שלא מבינים סביבו את גודל השעה. אך הם כתבו, ואתה עשית.

מאז זכיתי לעוד כמה פגישות נוספות לאורך השנים, חלקן מקריות וחלקן מכוונות. במקצועך במקור היית חשמלאי, אך למעשה מעולם לא חדלת לעסוק במקצוע. כיוון שבכל פגישה ניתן היה לחוש את החשמל. לא רק באנרגיה בלתי נלאית גם מעל גיל שמונים, אלא החשמל שזורם מהמבט שלך שתובע להעז, לחשוב אחרת, להשיג עוד ועוד. חשמל שהיה מלווה אותי אחרי כל פגישה, למשך שעות ארוכות.
"מה נתן לך כח לאורך השנים?" שאלתי. "כשאתה מחליט שאתה מטפס על ההר, הכח בא מאליו." ענית. "אתה מסתכל אחרוה ולא ברור לך מהיכן זה הגיע, אבל אתה יודע שאתה התעקשת" הוספת, וחתמת - "ואני מתעקש על כל ארץ ישראל".
בנית מפעל חיים ומפעל של חיים. את נפילת בנך התעקשת להפוך לבניה ותקומה. "בניתי משפחה של עקשנים, שממשיכים את המפעל". אמרת. "הילדים שלי מתקדמים ממני, והנכדים שלי חושבים שאני כבר מזמן מאחור" התגאית.

חילופי הדורות במדינת ישראל מביאים איתם גם חילופי תפיסות והנהגות. כששאלתי אותך על תנועות ההתיישבות שקדמו לך ענית בפשטות "אני לא מבין למה הם מתנגדים לנו המתנחלים בשומר הצעיר". והצהרת בגאווה "אני תלמיד מצטיין שלכם, מתנחל בארץ ישראל שלא מתנצל". את אנשי ברעם וגינוסר הזכרת כמוריך. אולי זה יותר מסמלי שהיית קיבוצניק. כזה שיכול היה  להעביר בטבעיות את לפיד ההתיישבות, לדור המתנחלים שקוממת בחבלי הארץ הקדומה.

האיש על הגבעה, הוא מוטיב חזור בספרות, כדימוי לזה שמנותק מן העולם. וכשכולם מתבלבלים, הניתוק מאפשר לו לראות את הדברים נכוחה. משה חי על הגבעה אך מעולם לא היה מנותק. עד יומו האחרון היה מעורב בדעת לא רק עם הבריות שסביבו, אלא עם כל מציאות החיים בארץ הזו. ואף על פי כן הוא באמת הצליח לראות נכוחה. מביתו במצפה צבאים, עם עין אחת בלבד, היה לו מבט שפורץ את הגבול הצר. גבול המגביל את התודעה במה שאפשר. במה שניתן להשיג ולעשות, במה שניתן ליזום ולבנות.

אנו חיים בעידן בו אגדות הן דבר יקר המציאות. מיתוסים מתפרקים, ובשיח השולט זה כמעט מביך להאמין בסיפורי גיבורים. אפילו דיסני כבר הפסיקו לייצר אגדות חדשות, גם למחזר את הישנות הם כבר לא מצליחים. ארצנו המבורכת מתייחדת בעת הזו בדברים רבים. אחד מהם הוא העובדה שחיים פה אנשים שהם אגדות. יש אנשים שהם אגדה עוד בחייהם. עשו מעשה דגול שבעקבותיו שמם הולך לפניהם. אך אתה לא היית אגדה 'עוד' בחייך, אתה היית אגדה בחייך ממש. מפאת החיים שחיית, שהיו אגדה אחת גדולה. נתת לארץ הזו חיים שיש בהם אגדה. חיים של חזון ויעוד בהיר. חיי גבורה וחיבור כנה של ארץ ושמים. רגבי עפר אדמה, שגם בגיל גבורות צלילות הדעת מרטיבה אותם כמים.


אנשים דגולים הם לא אלה שאתה מקווה לפגוש כדי שיענו לך על שאלות. אנשים דגולים הם אלה שאתה מחפש שאלה כדי שיהיה לך תירוץ לפגוש אותם.


מפעל חיים. 
מפעל חיים. 
כך פתחת את הראיון שערכתי עמך לפני כתשע שנים.
ביקשתי לבוא רלאיין אותך לטובת פרק שכתבתי בתזה שלי. הפרק הזה למען המאת היה רק תירוץ, הריאון איתך היה העיקר.
זה היה להגשים חלום ילדות.
בגיל תשע כנראה לראשונה נכנסת להכרה שלי. עמדתי מול החלון של דודה מרים בקרני שומרון וראיתי דגל ענק פרוס על צלע של הר.
זו רמת גלעד אמרה לי מרים. לזכר גלעד זר הבן של משה ויעל. 


העתק מדויק של בית שריאתי ב... אמרת לי בראיון. הבאתי את אותו אדדרילכ שיבנה לי גם.
עם החלוות והכל.

השיטה לי היתה כזו. הסברת. שליש ראושן של הכסף המוכר מקבל במקום כשהוא מרהא לי את הקרקע, שלישי שני במעמד החתימה, שליש שלישי אחרי שהסדרתי את כל הרישום.
הם היו בהלם שאני חוזר להשלים את העסקה אצלם זה לא היה עובד ככה. אני יהודי מארץ ישראל הייתי אומר להם. אצלי זה עובד אחרת.

את פסק הדין בבגץ שעסק בקברעותחך, עוביו גדול מאורך העמוד.
"אין זה מעניינו של בית המשפט... ק" קבע אהרון ברק באופן אירוני.
אבל את ההיסטוריה אתה ביצעת ויישמת וכתבת על האדמה הזו בחייך, ובשבט הענק השעמדת.

כמה כאב היה בקולך על אדמות שנפלו



את נפילת בנך הפכת למפעל נוסף. ישובים שמתנוססים כמשואות זכרון לזכרו, מאירות באור יקרות את אדמות השומרון שהיו חשוכות.





הארץ שלנו מיוחדת בעידן הזה, בכך שעדיין נכתבות בה אגדות, אך בעידן בו לצערנו רוב האגדות וסיפורי הגיבורים הם סיפורי מוות, כמו זה של בנך, אתה נתת לנו את עצמך כאגדה חיה, אגדה של חיים. חיים שיש בהם אגדה, שיש בהם חזון ויעדו, שיש בהם גבורה, שיש בהם חיבור כנה של ארץ ושמים. רגבי עפר ואדמה, ודמעות שמתערבבות עם צחוק ילדות גם בגיל גבורות שמרטיב אותה כמים.
