[[שבועות חג ההווייה]]
[[מסע המועדות העברי]]
[[מסע הלחם - ספירת העמר]]
#מועד 

{חסר סיפור פותח}

תיקון ליל שבועות, חג של מאכלי חלב או מלחמות מים. חג הבכורים ושמלות לבנות. שבועות מזמן לנו חוויות ואסוציאציות רבות.{ניסיון אחר}
אנחנו רגילים לחשוב על שבועות כחג מתן תורה, השיבה לארץ ישראל בעת המודרנית החזירה אלינו גם אלמנטים של שבועות כחג הביכורים. בפרק זה נראה ששבועות בא להעניק לנו מטען במסע שאינו לא זה ולא זה, אבל גם זה וגם זה, מתוך רובד עמוק יותר שבדרך כלל סמוי מאיתנו בחג. שבועות הוא חג ההווה. {אולי לוותר על המשפט האחרון}

כדי להבין את אופיו של המועד, כדי להבין את המטען שהמועד מבקש להעניק לנו במסע, אנחנו צריכים להתחיל קודם כל במקום הפשוט ביותר - להבין איפה אנחנו פוגשים אותו. השנה העברית דומה למפה, יש בה הרים וגבעות, יש בה מישורים ועמקים, יש בה אגמים, יש בה נהרות, וכדי להבין כיצד עלינו ללכת בשנה הזו, אנחנו מוכרחים תמיד להצפין את המםה שלנו ולהבין מה הקרקע שעליה אנו עומדים כעת.[^10]
העונה בשנה בה חל החג, מגדירה לנו את התנאים בהם תתקיים הפגישה. אינה דומה פגישת חורף לפגישת קיץ, אינה זומה נפש האדם באביב לנפשו בסתיו, וכך המפגש יהיה אחר.
וכמובן היום בחודש בו מתקיים המועד, משנה אף הוא כל המפגש. מועדי התורה המרכזיים - פסח וסוכות למשל, שניהם חלים באמצעיתו של החודש. הסיבה הפשוטה לדבר היא העובדה שהירח מלא ביום זה. בזמנים בהם אין חשמל, ונרות יכולים להיות דבר יקר למדי, הירח הוא חלק בלתי נפרד מן החיים, שזזים עם הירח חסור ומלא. ירח מלא פירושו לילה של חגיגה, לילה שניתן לראות בו כמעט כמו ביום[^11]. לא רק הכוכבים בשמיים נפרשים בליל ירח מלא, אלא גם הארץ וההולכים בה. דמיינו מסיבה בלילה, או סתם אירוע ערב. ללא תאורה האירוע אפילו לא יכול להתחיל, אלא אם הזמנתם אנשים לסדנאת התבודדות ואתם חפצים בחושך. ירח מלא מאפשר לחגוג, ולכן אנחנו חוגגים בימי הירח המלא.[^12]
אבל חג השבועות חל במועד משונה מאוד. זהו חג ללא תאריך. מועד ללא מועד. לכאורה בכל לוחות השנה שאנחנו מכירים לשבועות יש תאריך מאוד פשוט וברור  - ו' בסיוון, אמנם לא אמצע החודש כפי שלכאורה יכולנו לצפות, אבל עדיין תאריך. אלא שהתאריך הזה לא מופיע בשום מקום בתורה למשל, שדווקא כן טורחת לציין לנו מפורשות את תאריכיהם המדויקים של כל שאר המועדות.
כבר כעת אנחנו יכולים להבין ששבועות הוא חג קצת יוצא דופן.

לכל מי שכבר קצת מכיר את חג השבועות בוודאי עולה מיד השאלה המתבקשת - הרי אם שבועות הוא חג מתן תורה, אז אנחנו פשוט יכולים לחגוג אותו בזמן שבו ניתנה התורה. אלא שכאן אנחנו מגיעים לאחד הדברים שיכולים להפתיע מאוד בנוגע לשבועות. במקור, לשבועות אין קשר לזמן מתן תורה.
כך למשל נחלקו התנאים הומאוראים מתי בכלל אירע אותו אירוע היסטורי של מעמד הר סיני, חלק מהם סברו שזה אירע בו' בסיוון במאת, אך אחרים למשל חשבו שזה בכלל היה יום למחרת. בז' בסיוון. אם לרבי יוסי למשל מתן תורה היה בז' בסיוון, אז מה הוא חגג בשבועות? כנראה שלא את חג מתן תורה. כמה שזה יכול להישמע מפתיע, עבור דורות קודמים הקשר בין שבועות למתן תורה הוא ממש לא הקשר שהיינו חושבים. אלא שלשבועות יש רבדים שונים מאוד. שאותם עלינו לפצח, והדרך לעשות זאת היא להתחיל מהמועד המדויק של החג.

אלא ששבועות הוא חג נטול תאריך משום ששבועות הוא סופו של תהליך. אם רוצה אתה לדעת מתי יחול חג השבועות, עליך לספור. והספירה היא היא ספירת העומר שמוליכה ומובילה אל חג השבועות.[^25]
ספירת העומר בה עסקנו בפרק הקודם היא תהליך ארוך המתחיל בפסח, ומסתיימת בשבועות. אלא שספירת העומר לא רק מסתיימת בשבועות אלא למעשה יוצרת את חג השבועות.
אם נניח אנשים ישכחו רגע מלוח השנה העברי, עדיין יהיה פסח, הוא יחול תמיד בט"ו בניסן. יום הכפורים יפול בעשירי לחודש תשרי בין אם נרצה ובין אם לאו. אך בניגוד אליהם, לו יצויר מצב שבו עם ישראל לא ספר את ספירת העמר, הרי שחג השבועות פשוט לא יתקיים. הפגישה שלנו, המועד, לא תקרה.
אם בכל המועדים התורה שולחת לנו זימון ליומן[^13], הרי שבשבועות המצב הפוך, אנחנו מזמינים את אלוהים לפגישה.[^18]
שבועות הוא קצהו של תהליך הלידה שהחל בפסח, עובר דרך ספירת העומר בה הלכנו ונבנינו, הלכנו והתבגרנו, והנה אנחנו כבר עומדים בזכות עצמנו ויכולים להפוך את התפקידים. אם בפסח אלוהים נושא אותנו כמו אומן הנושא את היונק, בשבועות אנחנו אלה שמזמינים אותו לפגוש אותנו.[^7]
הספירה לרגע הזה. אותה ספירה שנותנת מקום ומשקל לכל יום ויום, אותה ספירה שמאירה כל רגע בסיפור שהחל בפסח, אותה ספירה מגיעה לגמר בחג השבועות - לרגע הזה ספרנו. וכשאנחנו מגיעים לרגע, כל מה שאנחנו עושים כיחיידם (אותם יחידים שספרו), הוא לשהות בו.  
להיות בו נוכחים, בסיפור שיש בו גם שקט. שקט של הווה,  
העבר אין, העתיד עדיין והווה כהרף עין.  
יש מי שטוען שהיהדות היא הכל מלבד ההווה, כל הזמן זוכרים את יצירת מצרים ומצפים למשיח שיבוא, ואף פעם לא נמצאים כאן ועכשיו. שבועות בא להעניק לנו את ההפך הגמור, את מתנת חגיגת ההוויה. כאן לכאורה אפשר לעצור, המסע לכאורה (אבל רק לכאורה) תם. נשלם כאן ועכשיו, כשכל תכליתו היא כאן ועכשיו.  
אין אנו חוגגים אלא את עצם ההוויה לפני הבורא. את היכול לעמוד.
חג ההווה בשבועות יתבהר לנו גם ברבדים נוספים, אך כבר במבט על ניתן לראות את מקומו של שבועות בתור החג הנשי מבין שלושה מועדי התורה.
פסח - הוא חג העבר, חג הסיפור.
שובועת הוא חג ההוה, וכשנגיע לסוכות נראה כיצד הוא חג העתי.

הדרך השניה שלנו להבין את מהותו של החג, שאף היא תתברר כעת יותר משהבנו את המועד המיוחד שלו, הרי שהיא מבט על המצוות של החג. וגם בהיבט הזה שבועות הוא חג מיוחד במינו, מהסיבה הפשוטה ששבועות הוא חג כמעט נטול מצוות.
כדי להבהיר את הפלא צריך שוב להשוות למועדים האחרים - בפסח אדם צריך לאכול מצה, לספר ביציאת מצרים, לשתות ארבע כוסות, להימנע מחמץ. בסוכות יש סוכה, יש ארבעת המינים...  
בשבועות אין לאדם אפילו מצווה אחת לרפואה מול אלוהים. אז עם מה אנחנו באים למפגש? אלא ששבועות בא להפגיש אותנו עם עצם הקיום. והאופן בו זה בא לידי ביטוי היא במצווה אחת שכן קיימת בחג.[^15]

#### שבועות כחג הלחם
אחד האתגרים שמונעים מאיתנו לעמוד על הפלא בכל חג, הוא שאנחנו מכירים את החגים. קשה לנו לזכור מתי בפעם הראשונה שמענו על שבועות, ובטח לא להזיכר מתי בפעם הראשונה חווינו משהו שקשור אליו. אנחנו ניגשים אל החגים עם מטעני ילדות ותרבות, שמורכבים מעשרות ומאות שנים של מסורות שעוברות מדור לדור, כאשר כל דור מוסיף על קודמו ליצירה המתמשכת של מעגל השנה העברי.
אך לו יצויר שהיינו פוגשים את שבועות בפעם הראשונה בתורה, כנראה שהיינו נכנסים להלם. שכן כפי שראינו קודם, שבועות הוא סיומו של תהליך שמתחיל בפסח. ובפסח יש לנו "יריב" מוכר וידוע. אין הכוונה למצרים כמובן, אלא ללחם - לחמץ. ואם עוד לפני הפסח אנחנו עושים הכל כולל הכל כדי להתנקות מכל סוג של לחם, דהיינו חמץ, מה רבה הפליאה שלנו כשאנחנו מגיעים לשבועות ובו ממתינה לנו מצווה אחת - להניף לחם לפני אלוהים. להביא לפניו את מה שמכנה התורה - מנחה חדשה.[^26]

#### לחם
מסופר על רבי עקיבא, שפעם נשאל שאלה על ידי אדם בשם טרנסרופוס. שאלתו היתה פשוטה - מה נאה יותר? מעשיו של האלוהים או מעשי האדם. רבי עקיבא ענה לו את התשבוה שהפתיעה אותו - מעשהי האדם נאים יותר, שלמים יותר. כשביקש טרנסופורס להסבר, הדגים לו רבי עקיבא את תשובתו בעמצאות חיטה ולחם. מה שלם יותר, החיטה שהצמיחה האדמה? כלומר מעשה האלוהים, או שמא הלחם שנאפה ממנה, שהוא מעשה ידי אדם.
הלחם, בסיס המזון האנושי הוא יצירה אנושית מופלאה. הוא מבטא את היכולת האנושית לקחת את העולם ולפתח אתו, לשנות אותו. לקחת חומר גלם וליצור ממנו משהוא חר לגמרי. ובתוכו הוא למעשה מקפל אלפי שנות של ניסוי וטעיה, של שכלול ופיתוח. של סקרנות וגילוי, ושל הנחלת הידע האנושי.
כשהתורה מצווה עלינו להתנזר מכל סוג של לחם בפסח, היא מזמינה אותנו להתמסר לכח האלוהי שמחדש את הבריאה ולחשפ אחר חיטה חדשה, שצמחה השנה.[^16].
אך לאחר חמישים יום של תהליך שעברנו מחג הלידה, מתחילת המסע, התורה כעת מזמינה אותנו לחוויה אחרת לגמרי. התורה מצווה עלינו לעמוד לפני האלוהים עם כוחנו שלנו, ולהניף לפניו את היצירה האנושית - הלחם. ואותה היא מכנה מנחה חדשה, כלומר עמידה עם יצירה חדשה משנה זו - מן האנרגיות והחוויות שליקטנו במהלך המסע שלנו עד כה. 
כשהתורה קוראת לאותה מנחת לחפ, מנחה חדשה, היא מעציהמ את החוויה ההמשכית מחג הפסח. זהו המשך ההתחדשות של חג הפסח. אלא שאם בפסח ההתחדשות כמעט כפויה עלינו, הרי שבשבועות ההתחדשות היא פרי עמלנו. פרי עבודת האדם, פרי כח האדם שנתן לו הבורא, לעצב את הבריאה, לפתחה ולחגוג אותה.
	[^5][^6]
אפשר לדמות את הנפת הלחם לפני אלוהים, לקפטן המציג את הגביע לכולם. או לילד, שמראה לאביו את הציור שהכין בגן. ואפשר גם לדמות אותו לאוהב שמציג לאהובתו את מה שהכין בשבילה, כשהוא יודע שלמעשה היא נתנה לו את הכח לעשות זאת.  
הנפה היא הצגה, כמו רפיקי שמניף את סימבה במלך האריות ומציג אותו לפני כל חיות הסוואנה. ראו. קרה כאן משהו גדול.  
משהו שראוי לרגש כל אדם שאוחז זו, וכל אדם שרואה.  
הנפת הלחם באה כדי לעורר אותנו להתרגש מחדש מהכוחות שנטע בנו הבורא. אין זה מובן מאליו שאנחנו יודעים לאפות לחם.  
כאנשין מודרניים קל לנו לשכוח זאת, אבל אנו נישאים על אלפי ועשרות אלפי שנות אנושות של מחקר, תהיה, חיפוש, ניסוי וטעייה. אלפי שנות גילוי ומאמץ. ואלפי שנות פיתוח של הכוחות שנטע בנו בוראנו, ביחס לעולםש הציב אותנו בתוכו.  
הלחם הפשוט הזה, הוא הסיפור האנושי.  
למדני את השיר הפשוט של הלחם, כותבת נורית גלרון. ובלחם יש שיר, שיר פשוט. שבועות בא ךלהזכיר לנו שבלחם יש שיר. יש בו שיר פשוט, אך נפלא. בלחם יש ברכה גדולה, שאותה אנו רוצים לחגוג בחג השבועות.
קיבוצי הארץ נוהגים להציג בשבועות לכל הקיבוץ את הרכים שנולדו השנה. גם זו התבואה המבורכת שזיכנו בה הבורא.
הנפת הלחם בשבועות, שהיא כאמור עיקר מצוות החג, מסמלת את כל מה שיחודי באדם הזה שאלוהים יצר. כמו רוצה לומר לפניו - לא לחינם נטעת בנו חכמה, בינה ודעת. אנחנו עומדים לפניך עם מיטב הבריאה שנתת לנו, ואנחנו יודעים מה לעשות איתה. 

#### חג ההווה
מסענו הנע בין המועדות והמפגשים, מגלה לנו כאן את הטפח המרכזי של חווית האדם הפועל בזמן. שבועות נחשף כאן כחג הווה.
החיבור של יצירת מועד החג בידי האדם, והנפת הלחם - מצוות החג, חושף בפנינו את הרובד העמוק והקיומי של החג, ביחס לציר הזמן. שבועות הוא החג של הווה.
לעומת הפסח - חג הלידה מתוך סיפור העבר, שבועות הוא המועד בו עברנו תהליך כדי להגיע לרגע הזה ממש.[^17] ספירת העומר שדרכה יצרנו את החג, מוקירה ומייקרת כל יום ויום, ובונה לבנה אחר לבנה את הופעתו של היום החמישים. ובתוכו אנו מניפים לחם - מוצר אנושי טרי, להיום ומחר, אולי למחרתיים. יותר מזה וכבר נצטרך להכין חדש.
והווה מופיע לפנינו בחג בעיקר בזכות מה שאין בו. אם התמקדנו במצווה היחידה שקיימת במועד השבועות, הרי שהיא מצווה שמוטלת על הציבור. הכהנים מניפים את הלחם בבית המקדש, עבור כל העם כולו. מה אמור לעשות היחיד בחג השבועות? אין לו סוכה ואין לו מצה שהוא צריך לאכול. היחיד בחג השבועות לא צריך לעשות כלום ושום דבר. אין עליו כל חובה שהיא, כל מצווה להתעסק בה, אלא רק איסור לעשות כל מלאכה. כשאנו אסורים במלאכה אנחנו מצווים למעשה להתפנות מעיסוקי היום יום, ובמקרה הזה כל מה שנותר לנו הוא לנוח. בשבועות אין לנו אלא מנוחה. הוויה פשוטה שמוקדשת כולה לזמן הזה. לא לסיפורי העבר, ולא לחלומות העתיד. שמחה ברגע שאליו הגענו, שמחה בעצם המפגש עם הבורא. אם בחגים ומועדים אחרים יש לנו מפגש עם תכלית ותוחלת שבאה לידי ביטוי במצוות רבות, הרי ששבועות הוא מפגש למען המפגש. מפגש לשם המפגש, מועד כדי להיוועד - לשבת יחד ללא כל צורך להוסיף משהו לעצם הפגישה. מפגש שכולל בתוכו שמחה על הברכה ביכולת שנתן לנו להינות מעולמו. שמחה וברכה, הוויה פשוטה של נחת במציאות של כאן ועכשיו.
המציאות הזו מתאפשרת בזכות המסע שעברנו עד שבועות. אם בפסח נולדנו לתוך הסיפור עם יציאתנו ממצרים, הרי ששבועות הוא חג שכל כולו תלוי בישיבה בארץ ישראל. שבועות הוא החג של תכלית המסע שהחל ביציאה ממצרים - יצאנו ממצרים כדי להגיע לארץ ישראל, וחג השבועות הוא החג בו אנו שמחים בה. החג בו הגענו אל התכלית, ישיבה בארץ, והנאה מהברכה של תבואתה לפני האלוהים.

#### ביכורים
ומה לגבי הביכורים? הרי כולנו גדלנו על המילים "פנו דרך לנו, ביכורים עמנו". אלא שבשבועות אין מביאים ביכורים. לפי המקורות הביכורים מבויאם למקדש רק **החל** משבועות ואילך. זמן הבאת הביכורים הוא לארוך הקיץ, בו מבשילים הפירות על האילנות, בו הכרמים נותנים פרים, והתבואה ניתנת לקציר. שבועות הוא הזמן בו מתחילה התקופה הזו.[^24]
והביכורים עצמם, מעניקים לנו את המשך חווית הלחם. הצגת התוצר של השותפות המבורכת בין אלוהים ואדם. אך אם הלחם המונף בשובועת הוא של הציבור כולו, הרי שהבכורים הם ההזדמנות שלי כאדם פרטי ויחיד, לבוא להודות לאלוהים על מה שנתן לי כאדם בודד. זו הגפן שאתה נתת לי באדמה שאתה נתת לי, ראה מע שיתי איתה, ראה איזו ברכה יש בעבודה שלנו יחד. זו ההזדמנות לשמוח בברכה הזו. בקשר המיוחד של הבורא ושלי. שכן הברכה ניתנת גם לכל אדם על פי עמשיו, מדיותיו וחלקו. וכחג ההווה שמאפשר את השותפות ברכה, כל אחד יגיע למקדש להירואת לפניה אלהוים בזמן שלו- בזמן שבו הבכירים שלו מוכנים לעליה לרגל. כאן בעצם אין מועד אחד לכולנו, אלא כל אחד עם מעין מועד פרטי קטן ומיוחד. אותו יום שהאדם מביא בו בכורים, הלווים שרים לפניו, והוא מעלה עולות וזבחים, והוא חייב להישאר לישון בירושלים, ממש כאילו היה זה חג "רשמי". אלא שזה החג הקטן שלו, שנובע מתוך ההווה המשותף והמבורך שלו מול אלוהים.
{האם להחריב על מעמד הבאת הביכורים, אולי צריך להחריב על כך שבעבר כנראה היו מביאים בכורים כפרים ועיירות ביחד. כמעין קהילה.
האם להביא המקור על אפילו אגריפס המלך נוטל הסל על כתפו
האם להחריב על מקרא ביכורים?
חוויה אישית עצמתית בוודאי}

#### מתן תורה
כבר ראינו קודם ששבועות בזמנים קדומים לא נחוג כחג מתן תורה. אלמנט זה נוסף לו רק בדורות מאוחרים יותר[^19]. ובכל זאת, התפתחות זו של החג מתבססת על רובד שמצוי בו כבר בראשיתו.[^27]

אבל לפני שמבינים את הרובד הזה, כאן זה מקום טוב לעצור. כדי להבין את התורה ומועדיה, עלינו לא רק להתבונן במה שיש לפנינו, אלא גם במה שאין.
אנחנו רגילים לחשוב על מעמד הר סיני בו התגלה אלוהי ישראל לפני העם, כמאורע היסטורי מכונן, ואכן קשה לפקפק בכך. קשה לחשוב על עוד אירועים בהיסטוריה שהיתה להם השפעה כה אדירה על העולם כולו. לא רק בישראל, בכל העולם המערבי זוכה הרעיון של העם היוצא ממצרים ומקבל תורה, למקום של כבהוד והשפעה.[^21]
אם כך היינו צריכים לצפות, ומתבקש היה לראות במועדי התורה, חג שיציין כל שנה את המאורע הזה. אבל לא רק שאין לנו חג שמציין את המאורע כל שנה, התאריך המפורש של האירוע בכלל לא מופיע לפנינו בפסוקים, כפי שכבר ראינו לעיל.[^22]
יתכן ובעצם כבר בכך התורה רוצה ללמד אותנו משהו מיוחד על עצמה. העיקר איננו המאורע ההיסטורי, האירוע החד פעמי של ההתגלות. העיקר הוא מה שניתן בה, המסר שאמור ללוות אותנו לאורך חיי העם והאומה.
וכאן אנחנו יכולים להתחיל ולפצח את המימד בו התורה נוכחת עד מאוד בחג השבועות, גם לפני שהפך ל"חג מתן תורה".

אם שבועות הוא חג ההווה המבורך, חג השמחה בברכה של הישיבה בארץ, של החיים הפשוטים, של החיבור למעשה האדם ולפעולותיו במציאות ההווה מול האלוהים. הרי שלהווה הזה, למציאות המבורכת זו, יש תנאים.
המסע שהחל בסוכות ומגיע לפסגתו בשבועות הוא מסע של תנועה אל עבר הארץ, ונחילתה. המסע הזה מלווה כולו בתהליך של עמידה בתנאים שמאפשרים את קבלת הארץ, את הצלחת המסע. הארץ הזו המבורכת נתינת לנו על תאני ולשם תכלית. התנאים הללו נקראים תורה. התורה שקיבלנו במדבר מלווה אותנו ומאפשרת לנו את הישיבה בארץ.
 "תורה" הוא מושג שמעורר בנו אלפי מחשבות ורעיונות. אסוציאציות והקשרים. ואכן התורה יכולה להיות אין סופית. שיעורי התורה הרבים שאלפים פוקדים אותם בימינו בליל החג, הם רק מעט מזעיר מעולם התורה שמלווה את ישראל לאורך אלפי שנים. אך עוד קודם שאנו צוללים לכל מה שיכול להתקיים תחת האוהל הגדול הקרוי תורה, הרי שהתורה עצמה, ברובד הבסיסי ביותר שלה, יכולה להתמצות במשוואה פשוטה[^20] - אם מקיימים את מצוות התורה, אפשר לאחוז בארץ ולהתברך בה. אפשר לחיות את ההוויה המבורכת שחוגגים בשבועות. אם לא - מאבדים את הארץ. המשוואה הזו היא הבסיס לקיומו של חג השבועות, והקשר הבסיסי לתורה שגם ניתנה באופן היסטורי במועד סמוך לחג או בתאריך החג עצמו. כך שבועות הוא לא רק חג של מתן תורה היסטורי, אלא של התורה כברית חיה, כמשמעות לקיום, כתנאי לקיום וכיעוד.
 אנו מציינים את מתן תורה לא כמאורע היסטורי מן העבר, אלא כברית חיה בהווה שמאפשרת לנו את הקיום והברכה בארץ. זו זוית אחרת לגמרי.
 
 הדורות שעברו עלינו בגולה, במנותק מן הארץ הטובה, הביאו אותנו להתמקד במתן התורה כמאורע הסיטורי, ובתורה כמכלול חיים שמחזיק אותנו בגלות.[^23]
 הקיבוצים והחיבור העמוק שהבם הביאו לארץ ואלדמתה, החיו בשבועות את הנופך החקלאי שלו, כמעין חידוש אך למעשה היתה זו השבת עטרה ליושנה.
 כיום, אנו יכולים לחגוג את שבועות כחג המבחר את כלה רבדים הללו, מתוך הברכה שבהוויה הפשוטה של השותפות עם אלוהים כפי שיבארנו כאן.
 
 התורה היא תנאי לישיבה בארץ, אך גם ייעוד לאותה הישיבה. שבועות בא לא רק לחגוג את הברכה בהווה ובקיום המבורך בארץ, המאפשר שותפות עם האלוהים. שבועות בא להזכיר שהשותםות הזו, הקיום הזה, יש לו ייעוד. אין הוא רק הווה פשוט ומנותק, אלא הוא הווה פשוט נמשך. יש לו עבר שהחל בפסח, ויש לו יעד שאליו הוא שואף.


{להעביר את נושא השותפות לסוף - לפסגה שמזמן שובועת}
וכשאנו מחברים את המועד היחודי של החג, למצווה היחודית של החג, מתגלה לנו המטען המיוחד ששבועות מעניק לנו במסע - שבועות הוא חג השותפות בין אדם ואלוהים.
שותפות שהיא היא תכלית המסע שאלוהים בעט אותנו לתוכו. הכח שאלוהים נתן לנו לפתח בו את העולם, הוא הכח שגם מעניק לנו את היכולת לעמוד מולו ולקבוע את הזמנים. הכח הזה הוא הכח האנושי שניתן מאלוהים לעצב את העולם ואת מהלכיו, בהיסטוריה האנושית, בטכנולוגיה המעצבת את הבריאה מחדש, ובקשר הפשוט בין אדם ואלוהיו.




{נספח?}
חג דוד המלך - רבן של בעלי רוח הקודש
שבועות הוא מועד שמזוהה עם דוד המלך. קריאת מגילת רות הוא מנהג קדום שמלווה את החג לאורך כל עדות ישראל. אמנם אין זו הלכה ואין חובה לקרוא את המגילה, ועדיין המגילה מזוהה עם החג באופן רווח למדי.
ישנן סיבות נוספות לזיוהי בין חג השבועות לדוד המלך. לפי המסורת המוזכרת בגמרא[^8], דוד המלך נולד ונפטר בחג השבועות.[^9]
אולם דוד המלך קשור לחג השבועות באופן הרבה יותר עמוק, שאותו ניתן להבין רק דרך המסע שלנו כאן.
דוד המלך מסמל בהיסטוריה של עמנו, את תקופת השיא. בין אם היה כך במציאות, ובין אם זה רושם שאנו מציירים לעצמנו בקורות עמנו מאוחר יותר, דוד מבטא את השאיפה שלנו לחיים מלאים בארצנו. גם אם נניח בצד את כל השאלות והמחלוקות כיצד צריכה להיראות מציאות החיים של העם בארצו בימינו, הרי שהחלומות שלנו לשוב אל הארץ המובטחת, קשורים כולם בדמותו של דוד, בה אנו משווים בנפשנו שנתקיימה ההבטחה הגדולה - עם ישראל יושב לבטח בארצו, חוגג ושופע, ועובד את אלוהיו בשמחה. יש שיגידו שכל זה לא נתקיים אלא בימי שלמה, ואין בכך סתירה. דוד ואחריו שלמה, מציינים לנו את הרגע בזמן בו כאומה הצלחנו לנווט את עצמנו למול אלוהים, בשותפות הקדושה בין אדם ואלוהיו, בתוך ההיסטוריה. בתוך מציאות החיים הארציים. זו בגרות.

אלא שדוד מבטא גם רובד עמוק יותר מהתגשמות המאווים הללו.
דוד המלך אינו רק מלך ישראל, אלא לצד זאת, ואולי לפני כן אפילו, הוא משורר. המשורר שחיבר את חלקו הארי של ספר תהלים.
ספר תהלים הוא הדוגמא הטובה ביותר לסוג ספרים יחודי שכלול בקאנון העברי המוקדש - התנ"ך. ראשי התיבות תנ"ך מורכבות משלוש מילים - תורה, נביאים, וכתובים. התורה הרי היא חמשת חומשי התורה שנתן אלוהים לישראל בידי משה רבינו, במסעותיהם במדבר. היא דבר האלוהים שנכתב בידי משה. חלקו השני של התנ"ך, הנביאים - הם קורות ישראל משעה שנכנסנו לארץ המובטחת, סיפורי העם, השופטים והמלכים, והקשר בין העם ואלוהיו. דבירם אלו נאמרים ונכתבים על ידי הנביאים ומבטאים את דבר האלוהים המתגלה אליהם.
אולם חלקו השלישי של התנ"ך שונה לחלוטין. בחלק השלישי הלא הוא הכתובים, מצוים ספרים שנכתבו בידי אדם, ומה שכתוב בהם הוא דבריו של האדם. ספר תהלים אינו דברי אלוהים, אלא שירת האדם לפני אלוהיו. כך גם שאר הספרים המצוים בחלק זה, המבטאים את חכמת האדם האנושית. כשרון השירה והחכמה באדם ניתן לו מאלוהיו, אבל כיצד טקטסים אנושיים יכולים לעמוד באותה כריכה עם דבר האלוהים?
אלא שדוד המלך מלמד אותנו את הסוד. הדבר אפשרי גם אפשרי, והוא מתאפשר בזכות יכולת של האדם שנקראת בעברית רוח הקודש. רוח הקודש היא המיומנות בה נכתבו ספרי הכתובים. רוח הקודש היא המיומנות המאפשרת לאדם לכתוב את יצירתו ולכוון אותה למקום עליון - לקשר שלו עם אלוהיו, באופן שיבטא הרבה מעבר לחייו שלו, ליצירתו שלו. באופן שיאפשר לה להיות נכס עבור העם כולו.
השותפות הזו לא במקרה מזכירה לנו את חג השבועות - החג שיוצר האדם למפגש עם אלוהיו מכח הספירה.
רטח הוקדש היא הביטוי היצירתי לכח האנושי לפעולה בשותפות עם האלוהים. דוד המלך שבא להתארח אצלנו בחג השבועות הוא הסמל והביטוי לאותה יכולת שאנחנו רוצים להעמיק ולחגוג במעד הזה.


##### סגירה
חג השבועות אם כן מבטא לנו פסגה, שיא של קשר בין אדם ואלוהיו - האדם מזמן את החג ביכולת שנתן לו אלוהים, וחוגג לפניו באמצעות הלחם שיצר מן החיטה שזיכה אותו אלוהיו לגדל. חג נטול מצוות שמעודד אותנו לשמוח בהוויה הפשוטה, בהווה המתמשך של כאן ועכשיו, אך לא כזה רגעי ותלוש, אלא הווה שיונק מחיבור בלתי אמצעי לסיפור הולך ונמשך של עם חפץ חיים.
לכאורה, ניתן היה לעצור את המסע כאן. מה צריך יותר. ובאמת, ניתן. חג השבועות מהווה לנו מעין סגירת יחידה של מסע, מסע שעובר מן הינקות של חג הפסח לבגרות העצמאית של שבועות. זה מסע שלם בפני עצמו. אלא שהמסע שלנו הולך ונמשך עם תנועת הטבע בשנה המשתנה. אחרי שלכדנו לתוך המסע יחידת חיים שלמה, נוכל לעבוד איתה ולפתח אותה הלאה לכיוונים נוספים, ולהרחיב את השפע למעגלים נוספים בחיינו.


### כוונות
מה יש בהווה שלי שהוא מבורך
מה הייתי רוצה להניף לפני אלוהים
על מה אני מודה
מה היא היצירה שאני מרגיש שבה אני מבטא את הכוחות שהאתוהים נתן לי



~
שאריות לשיבוצים ועבודה:
~

אבל מה תעשה בקיבוץ? שאלתי את אבי. אבי הוא חבר יקר שגדל בקיבוץ השומר הצעיר, ובצבא חזר בתשובה. את רוב החגים היה מעביר בביתו, בקהילתו סביב בית הכנסת שהקימו, לפי אורחות חייו החדשים. אבל בכל שבועות דווקא היה מקפיד ליסוע לבית הוריו. "על שבועות אי אפשר לוותר" היה אומר לי אבי. "גם לא בעד שום הון שבעולם. אין שום דבר שדומה לטקס הביכורים. רק שם אני מרגיש שאני חוגג את שבועות באמת".
{לשבץ סביב הקיבוצים אולי, לא טוב כסיפור פתיחה זה בוודאי}

יש מי שחושב שחגי הקיבוצים סותרים את חגי התורה. כמו מנסים לבנות חג אלטרנטיבי לחג התורני. אבל דווקא שבועות הוא דוגמא נהדרת לאופן בו הקיבוצים מגלים לנו את ערכיו המקוריים של חג השבועות.
{אני לא יודע אם אני רוצה לתת את זה כפתיחה, כאילו הכל יעסוק בזיקה בין הקיבוצים והמסורת}

{יש את הסיפור היפה של הבת של רוזנצבי שאולי צריך הלביא אותו בכלל במבוא, אבל הוא מקסים מכדי לוותר עליו}


הנגיעה היחידה שיכולה להיות לאדם בעבר, היא דרך הסיפור[^1]. לשמוע עליו, לספר אותו. העבר שייך כולו לדורות שקדמו לנו, וכמובן לאלוהים באופן שבו הוא בחר לנווט אותו. העתיד שייך אף הוא לאלוהים לבדו, ולאדם אין כל נגיעה בו למעט ההשתדלות שלו לכוון את מעשיו ואת העולם לקראת עתיד טוב יותר. השתדלות זו, כמו למעשה כל חייו של האדם, הם בהווה. ההווה הוא המרחב היחיד הפתוח בפני האדם. כהרף עין ההווה עובר, ההווה בו נכתבו מילים אלו הן כבר עבור בזמן שאתה הקורא קורא אותן, והן הפכו עבר כבר באותו רגע בחלוף השניה בה נכתבו. אולם הווה כהווית חיים שמקיפה את הזמן בו אנו חיים, את המרחב בו אנו פועלים כפי שאנו מכירים אותו, ואת הרגעים בהם אנו מודעים לחיינו ובוחרים כיצד לעצב אותם - הווה זה הוא ההווה הפתוח בפנינו לפעול בו. והוא הוא המרחב ששבועות מבקש להעלות למרכז התודעה שלנו, כמרחב של שותפות בין אלוהים ואדם.

שנת המועדים כולה מבקשת לכונן זותפות זו, אך שנה היא זמן גדול מכדי לעבור בו תהליך אחד. לכן תהליך בניית האדם שאנו עוברקים בשנת המועדים מגיע לשיא כבר בשבוועת. עוד נוכנו לנו פסגו שונות בשנה הזו. את את הפסגה הראשונה אנו פוגשים כבר בחג השבועות כדי להציב לפנינו את המטרה מול העיניים. שנת המועדים של התורה, מסע המועדים של התורה מבקש לפבנות מפגש חי בהווה בין אלוהים ואדם.
מעגים רבים עוד יטופןלו, זויות רבות עוד נחקור ביחד במועדים. אנחנו בתחילתה של הנשה, אבל כבר בתחילתה אנחנו פוגשים את התכלית - יש פה חג, מועד שהאדם מזמן לפני אלוהיו.[^2]
{כיוונים טובים היכן לשבץ?}


התלבטות האם לכתוב על הקשר בין יובל לשבועות?

חג השבועות גם משליך אותנו אל מבנה אחר המוכר לנו ממערכת הזמן והמועדות העברית. זוהי המערכת הגדולה מכולן - מערכת היובל. כפי שביארנו במבוא היובל הוא כמו מעין שנת איפוס למניין השנים והזמן. אנו לא מונים ללידת אדם. אנו אף לא מונים רק למאורע מסוים. יש מנים שנים לביראת העולם, יש מנין שנים ליציאת מצרים, אך מנין השנים החשוב ביותר, הוא מנין השנים ליובל. זו מנין השנים היחיד שעליו אנחנו מצווים. כל השאר, מנהגים הם. כמה שנים נותרו עד ליובל הבא. והאיפוס - היובל, כל כולו אינו אלא חירות. וקראתם דרור בארץ לכל יושביה. כשאנו מגיעים לחג השבועות, ליובל בזעיר אנפין, ליום החמישים המייצג את שנת החמישים, אנחנו מביאים לעצמנו מתוך בשורת החירות והדרור הזו. העמידה בשבועות בהווה המבורך, בשותפות עם אלוהים. יש בה בשורת חירות אדירה. המש של תנופת החירות מחג הפסח, והעצמתה לאחריות והחופש שמוזמנים לאדם הפועל בארץ ישראל, בשותפות עם אלוהיו כדי להביא ברכה בעולם. החירות והדרור הם הם ההווה האנושי במועד העברי.


תהייה - האם מספיק מודגשת שאלת השותפות?

[^1]: אותו פגשנו בפסח

[^2]: את העתיד עוד נפגוש בחג הסוכות

[^3]: להביא ערוך השולחן על ספירת העומר כהכנה רוחנית

[^4]: לחפש שיטה שגורסת שאין מקריבין שתי הלחם אם לא ספרו שפירת העמר

[^5]: להרחבה בנושא מנחה זו ראו: מאמרו של יהונתן גרוסמן, המוציא לחם מן הארץ :   
	עורך/כים: יואב ברזלי  
	שם הספר: ובחג השבועות : קובץ מאמרים על חג השבועות  
	שם ההוצאה: תבונות  
	שנת ההוצאה: 2022  
	עמוד: 11

[^6]: גרוסמן שם מציג את תפיסת הרב יואל בן נון שיתר דומה לתפיסתי כאן, אולם רואה בכך סיום ולא התחלה. אין הוא מבין שזה תהליך אחר ד ארוך וזה לא סיום אלא בגרות, בשלות. פרק חגש בתהליך ארוך ולכן שניהם צודקים ואין מחלוקת.

[^7]: פירושים רבים ניתנו לשאלה מדוע לספור, אבל את הפירוס הזה לא ראיתי.

[^8]: ירושלמי, למצוא מקור

[^9]: האם ג נולד או רק נפטר?

[^10]: הפניה לגיליון של הרב עדין בעריכת אהרון בילט, למצוא

[^11]: בפרט כשאין נורות ניאון עורניות שמונעות מן הירח להארי במלואו

[^12]: לראש השנה ויום הכפורים נתייחס במקומם שלהם

[^13]: בהינתן קידוש החודש כמובן, צרך לחשוב האם להרחיב כאן או לא

[^14]: מחלוקת פוסקים אם איני טועה, צריך לבדוק גם עם מומחי ארץ ישראל בנושא

[^15]: נניח בצד את מצוות קרבן השמחה וכו, המשותפות לכל הרגלים.

[^16]: ראה הרחבה על כך בפרק אודות פסח

[^17]: כאן מתאיימה הערת סוגריים להרחבה על בעצם היום הזה

[^18]: (ולהביא מחלוקת הקול אליהו ובית יצחק לעיין שם היטב. לעיין שות דברי מלכיאל חלק ג סימן ה)

[^19]: וראה הרחבה אצל רוזן צבי, וכן שביד בערך של שבועות במועדי ישראל

[^20]: זוהי משוואת פרשת והיה אם שמוע שיהודי קורא פעמים ביום

[^21]: ראה הספר יציאת מצרים כמהפיכה. ורבות נכתב על ההשפעה שיש לרעיון על יסוד ארה"ב למשל. מייקל וולצר וכו

[^22]: הפנה למחלוקת התנאים, שוב הערה שכבר צריכה להיות קודם

[^23]: ע' שביד עמוד 239

[^24]: צריך העמקה מול חכי הארץ

[^25]: רמב"ן ויקרא פרק כג פסוק י (פרשת אמור)
	חג השבועות זמנו תלוי בעומר 

[^26]: יש להדגיש שכל המנחות במקדש הן מצב באופן תדיר, להרחיב על כך

[^27]: להפנות לרוזן צבי וכן לספר בית שני, מקור ראשון מצוי בספר היובלים
