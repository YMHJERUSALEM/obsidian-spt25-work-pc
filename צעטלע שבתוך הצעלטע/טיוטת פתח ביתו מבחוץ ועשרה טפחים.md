ׁ[[חנוכה]]
[[מסע המועדות העברי]]


> [!NOTE] Title
> טיוטה לאחר החנוכה- ניסיון עיבוד


חורף. 
מילה אחת שמבטאת כלכך הרבה רגשות ומצבים, תנודות, תנועות וחוויות. בעולם המודרני לעתים קשה לנו להרגיש עד הסוף את השפעתן של עונות השנה עלינו ועל העולם. אנו יוצאים מן החדר המחומם, נכנסים לאוטו המחומם ועוברים לחדר המחומם הבא. לרגעים קטנים אולי נרגיש את הקור בדרך בין חימום אחד למשנהו, ולעתים אולי אף נרטב. אך אנחנו יודעים שהוא שם. ומי שליבו ונפשו פתוחים לכך, ירגיש זאת אף ביתר שאת.
הקור של החורף, הגשמים היורדים מן השמיים. הימים ההולכים ומתקצרים בונים כולם מהלך שבו העולם כולו למעשה - מתכנס. נשאב פנימה לתוך החדר בניסיון להתחמם ולברוח מן הגשם. אפילו החומרים עצמם מתכווצים בקור, לא כל שכן האדם ומעשיו.
אך ההתכנסות הזו בליבה ציפיה. 
בעולם החקלאי החורף הוא הזמן בו האדם ממתין בציפיה לראות הירדו גשמים אם לאו. כל התבואה שזרע, כל העבודה שהשקיע בשדה מביאה אותו לציפיה דרוכה, להמתנה לגשמים שיבואו.
מה הוא גשם? גשם הוא שפע. השפע שלו העולם זקוק כדי לחיות ולהחיות. המים שבהם אנו תלויים כדי להתקיים, בהם אנו תלויים מכף רגל ועד ראש. המים הללו שוטפים את העולם בחורף. או שלא. מפתחות גשמים לא נמסרו לאדם, רק בורא עולם אוחז בהם.
והציפיה הזו מגיעה מתוך ההתכנסות. אנו נכנסים פנימה להגן על עצמנו מפני הגשם לו אנו מייחלים שיבוא. אנו נכנסים פנימה מפני הקור והחשיכה, ומביטים בציפיה אל המתרחש בחוץ- עליו כמעט ואין לנו כל השפעה. גם בעולם המודרני עם כל פיתוחי הטכנולוגיה שנוכל לספק, גם במצבים בהם נוכל לשאוב מי ים להשקיה במרחק רב, עדיין השפע שלו אנו מצפים הוא שפע של גשם טבעי ומבורך שירד על הארץ משמים. והחוויה האנושית הקמאית הזו, מלווה אותנו בחורף מקדמא דנא.

העולם משתנה סביבנו. בכל יום ובכל שעה. אך בחילופי העונות קל לנו יותר לראות את זה. הימים ההולכים ומתקצרים, ושעות האור ההולכות ופוחתות לטובת הלילה, שהולך ומתארך. השמש שמופיעה בשמיים שקרנית והקור ההולך וגובר מקפיא את העצמות וגורם לדברים כולם אט אט להתכווץ. 
החום מרחיב אותנו. הקור מכווץ אותנו. כך הם חוקי הטבע.
העולם שבחוץ הופך פחות ופחות מזמין לפעילות אנושית. ובאופן טבעי אנחנו הולכים ומחפשים את החום ואת ההגנה. אנחנו הולכים - ומתכנסים.
בדיוק כפי שהגוף שלנו מכין את עצמו לשינה עמוקה כשחושך יורד, כך בחורף כשאור פוחת באופן כללי, הגוף שלנו מאותת לנו שזה זמן לעצור. זו הסיבה שחיות רבות מעיבורת את החורף בכלל בשינה ארוכה. זו אחת הסיבות שבארצות הצפוניות בהן חשוך כלכך, וקר עוד יותר, אנשים רבים נוטים ללקות בדכאון חורף.
לכן הפעילות האנושית כולה הולכת ופוחתת בחורף. אפילו בעולם המודרני בו אנו יודעים להאיר את הלילות באורות ניאון עירוניים, ולחמם כל חדר באמצעות מיזוג אוויר אפילו ללא צורך באש, גם בימינו החורף מאט את הקצב בו אנו חיים. הכלכלה מאטה בחורף, כשאנשים באופן טבעי כאמור יוצאים פחות. "מלחמות לא עושים בחורף" שרה סי היימן. "אפילו לנו קר מכדי לשנוא" היא מתרצת. אבל למעשה, חורף הוא זמן גרוע למלחמה, כיוון שתנאי השטח הופכים לגרועים עד כדי בלתי נסבלים. אפילו המצביאים הדגולים ביותר לא עמדו בחורף הרוסי שהכריע את נפוליאון וגם את גרמניה הנאצית בזמנו. ובאזורנו רוב ככל המלחמות קורות בקיץ, כדי להימנע מן הבוץ הלבנוני, פשוטו כמשמעו.

בתורת ישראל, אין חגים בחורף. ככה פשוט. כל חגי התורה כולם ללא יוצא מן הכלל, מתחילים באביב ומסתיימים בסתיו. כפי שכבר ראינו במבוא, פסח החג הראשון הינו חג האביב, ואילו סוכות החג האחרון- פותח את עונת הסתיו.
החורף איננו זמן של חגים. זאת משום שמועדי התורה כפי שכתבנו, הם זמן של מפגש. מפגש בין האדם ואלוהיו. אלא שכשהאדם מתכנס פנימה ולא פועל בעולם בחוץ. גם אלוהים מתכנס למולו.
תורת ישראל מלמדת אותנו שמרגע שברא אלוהים את האדם והניח אותו כצלם אלוהים שנוכח בעולם, הרי שאלוהים גם תולה את עצמו באדם. כשהאדם פעיל, אלוהים פעיל למולו. כשהאדם מתכנס, אלוהים מתכנס למולו.
העובדה שאין חגים בחורף לא אמורה להפתיע אותנו. היא פשוטה ביותר כשמבינים שהמועד הוא מפגש, אליו שני הצדדים רוצים להגיע, ורוצים שהצד השני יגיע. **אלוהים לא מזמין אליו הביתה כשהדרכים חסומות.**
אלוהים נותר פעיל כמובן בזירה, אך פעיל באופן פחות ישיר, פחות אישי. זו פעילות שאינה מפגש ישיר אלא עקיף, באמצעות השפע שאלוהים מוריד לעולם= אותו הגשם. שפע זה יורד מאלוהים אל העולם כולו. האדם מתכנס בביתו ואלוהים משקה את עולמו. או שלא. החורף הוא הזמן בו עבודת האדם לאורך השנה מול האלוהים, תניב את התוצאה שאליה הוא התפלל וייחל, או שלא, תלוי בשיקוליו של האל {לא בטוח שצריך להיכנס, בטח לא ככה}.
האדם ואלוהיו לא נפגשים באופן ישיר בחורף. לא נפגשים להיוועד יחד במועד. האדם פוגש את אלוהיו, שכמובן נותר פעיל ביחס לעולם. אלוהים פעיל ביחס לעולם לו הוא דואג בחורף, ומשקה אותו בגשמים ושפע.
אותו שפע שעליו נידון האדם בחג הסוכות - המועד האחרון בו הוא פגש את אלוהיו באופן ישיר.
מהלכי החורף המכנסים אותנו, אינם אוסף של אלמנטים. הם כולם קשורים לצמצום השפע האלוהי במקומות מסוימים, כדי לאפשר לו לזרום במקומות שונים. האור והחום שמזמינים אותנו החוצה, הם שפע בעולם. הקור והחושך הם צמצום של אותו השפע. השפע האלוהי בא לידי ביטוי בגשם בעונה הזו.
החיים באים לידי ביטוי בחום. חום הגוף הוא אחד המאפיינים החשובים ביותר של בריאות. לא סתם יש יותר מחלות בחורף. הקור הוא צמצום של החיים בעולם.

{הקור הזה הוא גם מה שמאפשר לחיים חדשים לצמוח. אך זה נסתר מן העין. השפע האלוהי זורם לעולם בדרכים אחרות.}

ריח הסוכה וזכרון המועד עוד מלווה את האדם בתחילת החורף. אך אט אט הוא נשאב לשגרה של התכנסות וחיפוש אחר החום. שגרה של ציפייה דרוכה לשפע שיבוא. מבט אל העולם בחוץ מפבנים. מבט של תקווה, שאין לנו עליה כמעט כל שליטה מכל סוג שהיא. חיי האדם עוברים פנימה.

גם בעולמנו המודרני, בו נמשכת הפעילות האנושית אף ביתר שאת בחורף. עדיין נותרה חוויה של חורף. 
ומכל מקום. שנת המועדות העברית מזמינה אותנו למהלך פנימי שמעניק לנו הזדמנות של התכנסות. האטה מסוימת.
<font color="#ffff00">ספר ההאטה שהבאתי לאמא?</font>

החורף מזמן לאדם את ההזדמנות לעבוד פנימית על מה שעליו התפלל ועליו הוא נידון בשפע. וכעת השפע יורד גם ביחס לפנימיות של האדם.


ומכיוון שהאלוהים והאדם לא נפגשים. כשאין פעילות אנושית בעולם שבחוץ, אין מפגש של מועד. אין חגים. זה לא הזמן לכך.
[^2]
לצד זאת כפי שהסברנו לעיל. מועדי התורה- המפגשים, מתרחשים בירושלים. במוקד הלאומי שסביבו **חגים**, פשוטו כמשמעו. סביב המקדש.
בחורף הקדום, קשה עד בלתי אפשרי לעלות לירושלים. הדרכים המלאות בבוץ, נחסמות. והמסע בגשמים נעשה מורכב ואף מסוכן. 
לפיכך אין חגים מן התורה בחורף.

אלא שתורת ישראל מורכבת מקדמא דנא משתי תורות.
תורה שבכתב אותה נתן האלוהים לעמו. ולצידה תורה שבעל פה.
את התורה שאלוהים נתן לאדם הוא כתב. הכתב הוא דבר קבוע העומד לנצח. אך מכיוון שהעולם משתנה חדשות לבקרים, והאדם שבתוכו משתנה איתו. נתן האלוהים לישראל תורה נוספת - תורה שמצויה על פיהו של האדם. זו תורה שאינה כתובה, אלא מדוברת. ובדיוק כפי שקול האדם משתנה מאדם לאדם. ובדיוק כפי שהדיבור שלנו הוא חי ונושם, ומלא במילים שונות ומשתנות, ולצידן שירה ולחישה, צעקה ואף שתיקה. התורה שבעל פה היא התורה המשתנה. לעד היא תתייחס לתורה שבכתב, לקבוע והיציב במערכת בין אדם ואלוהיו. אך למולן התורה שבעל פה תשאל את עצמה, כיצד יבוא לידי ביטוי הרצון האלוהי מברואיו, הרצון האלוהי מן האדם שמולו, לאור הזמן והמקום השונים והמגוונים, בהם הם נפגשים.
התורה שבעל פה היא הכח שנתן האלוהים לאדם, לעצב מצידו את מערכת היחסים המופלאה ביניהם.

וכאשר אנחנו מבינים את זה, נוכל להבין לקראת אילו זמנים אנו צועדים בחורף. כיוון שימי השמחה וההודיה שאנו חוגגים בחורף, הם ימים שלא ציווה עליהם אלוהים. אלו הם ימיו של האדם.
~~

#### הקדמה על חנוכה
קשה לחשוב על מתחרים לחנוכה. אור הנרות שמשתלב עם מתנות החג, פסטיבלים של תרבות, סביבונים, ומאכלי חג שמותפים בשמן עמוק, סוכר ופחמימות. מה עוד ניתן לבקש. ובפרט כשכל זה בליבה של תפאורת החורף המעטרת את החג בימים קצרים של שגרת חורף.
חנוכה הוא כנראה החג היהודי המוכר ביותר בעולם. החנוכיה והנרות אשר מצטלמים כלכך טוב. הסמיכות לקריסמס שמפנה את תשומת הלב לחגיגות בעולם כולו. ולא רק בעולם הגדול, אלא בקרב היהודים עצמם, חנוכה כנראה זוכה לפופולריות הגבוהה ביותר. חנוכה הוא כנראה החג האהוב בשנה, בקרב ציבורים שאינם בהכרח דתיים. והוא בוודאי עוקף ברישמה חגים אחרים שאינם זוכים כלל לציון בארחות חייהם. גורי אלפי יצא לפני כמה שנים למסע לארצות הברית בו ביקש להעמיק את הכרותו עם זרמים שוניםמ ביהדות. באחד מהמפגשים הוא יושב עם קבוצת סטודנטים ולפתע אחד מהם תוהה מה מברכים על פיצה. העובדה שאין לאף אחד מהיושבים שמץ של מושג מה התשובה, היא לא הדבר המפתיע בעיני. אבל כשהם בכל זאת ניסו לברך, הברכה היחידה שאותה הם הכירו באופן כזה או אחר, היא ברכת הדקלת נרות חנוכה. וכך יושבים להם חבורת סטודנטים בקולג' אמריקאי ומברכים בניגון של ברכת החנוכה, ברוך אתה ה', אלוהינו מלך העולם, אשר קידשנו במצוותיו וציוונו, על הפיצה.
יותר משהקוריוז הזה מלמד אותנו משהו על הידע של יהודים אמרקיאים צעירים, הוא מלמד אותנו משהו על חנוכה.

רבדים רבים יש בחנוכה. חג חנוכת מקדשנו, חג שחרור ירושלים, חג נס פך השמן, חג נצחון החשמונאים, חג פרסום הנס. חג האור.

חנוכה לכאורה מפגיש אותנו עם הרבדים הלאומיים של העם בשלבים מוקדמים שלו, חג נצחון החשמונאים וגוברתם למול היוונים. חז"ל לאורך רוב שנות הגלות ניסו להצניע את האלמנט המרכזי בחנוכה, וביכרו תחתיו את המסורת על נס פך השמן, המנסה לחבר את אלוהים לתמונה, ועל בסיסה לבנות את מצוות הדלקת הנרות. לצד העובדה שכדרכנו בספר זה, אבקש להניח בצד את שכבר נכתב עליו רבות, הרי שאנחנו מנסים לתור אחר המטען שחנוכה מבקש להטעין בנו במסע המועדות שלנו. והחוויה באמצעותה המטען הזה אמור להיבנות בתוכנו, אנשי המסע.

חנוכה מעלה שאלות רבות במבט הראשון. מיקומו על פני לוח השנה מתעתע ואף מפתיע. בספרו המונומנטלי, מגיע שביד למסקנה כי חנוכה למעשה שובר את רצף החגים שבין ראש השנה לפסח. ההיבטים הלאומיים של חנוכה לכאורה אינם קשורים אחרי חגי תשרי ולפני פסח והימים הלאומים. אלא שחנוכה מזמן לנו עבודה במישור אחר לחלוטין. כדי להבין את החנוכה, עלינו להסתכל עליו כהרגלנו במסע זה, בהשוואה למועדים האחרים. בעוד החגים הגדולים עיקרם הוא סביב המקדש בירושלים, חנוכה מתרחש במקום אחר לחלוטין. חנוכה הוא הזמן של הבית.[^3]  כפי שכבר הסברנו, חנוכה הוא לא חג. ימי החנוכה שיצר האדם בכוח שניתן לו בתורה, הם ימים מיוחדים ומוארים, תרתי משמע. אך החג האחרון שאותו עברנו יעזור לנו להבין את האנרגיה של החנוכה. החג האחרון הוא כמובן שמיני עצרת, בו שבנו הביתה מן הסוכה. בו חגגנו את שגרת הבית המבורכת בתוך יום שהוא שבתון ואנו שוברים את השגרה. חנוכה בא להמשיך את אותו המהלך, ללא השבתון, ללא קדושת החג, אלא לחגוג ביום מבורך את ברכת השגרה בבית, כפי שהוא בדרך כלל. אנחנו לא נסדר את הבית לקראת הדלקת נרות, אנחנו כנראה לא נשטוף ונעצור את כל עשייתנו. אנחנו נדליק את הנרות בבית כפי שהוא, ולאחריהם כנראה ניסע למשפחה, נארח אצלנו, נדליק טלוויזיה או שפשוט נכין ארוחת ערב. ובלב התפאורה הזו

והבחירה לחגוג את חנוכה בבית, היא בחירה מפתיעה במבט הראשון. כי הרי היבטיו הלאומיים של החנוכה, שחרור המקדש וירושלים, היו מביאים אותנו לצפות לחגיגה בירושלים, או לכל הפחות בחוצות העיר. אלא שהבחירה של הבית כמקום התרחשות ימי החנוכה, רוצה להדגיש לנו את המטען שחנוכה בא להטעין בנו. הבית הוא המקום בו אנו עובדים בחנוכה. המשפחה והבית הם המעגל בו חנוכה מתרחש. {לחבר ל - [[חנוכה בין מדינה למשפחה]]}
אמנם בימינו, את רוב החגים אנו מציינים בבית באופן כזה או אחר שבדרך כלל מתאפיין בסעודת חג, אבל חנוכה חוגג את הבית עצמו. ואת הבית כפי שהוא.
ובתוך הלוקיישן המפתיע הזה- הבית, יש רק בחנוכה מצווה אחת ויחידה- הדלקת נרות.


מי הוא האדם העוגן במעגנת החנוכה? הוא מגיע מתוך הימים ההולכים ומתקצרים. מגיע מן הקור ההולך וגובר. האם הוא זוכר את החגיגות שעבר בסוכות עם הפרידה מירושלים? ספק. הוא וודאי זוכר במעומעם את הפסגות אליהן טיפס במעלה יום הזכרון - ראש השנה, ויום הכפורים. אם בחבלי ארץ נדמה את ... למרחבי ארץ נדמה את מימד הזמן בו אנו נעים, הרי שחנוכה דומה יותר לעמק {עכור? אולי בקעה? או נחל? שגרה נטולת הפרעות, ההולכת ומחשיכה. קצרת רואי ואופק.}

#### חג של חול

{כאמור במבוא} החגים והמועדים מורכבים בחלקם מימי שבתון. ימי קודש. ימים בהם אנו עוצרים את עבודתנו הרגילה המתרוצצת בעולם, ועושים שבת. ממש כמו השבת המגיעה שבוע אחר שבוע. יש משהו מופלא בעצירה הזו. באחד הספרים שכותבים אנשי רומא על תרבות היהודים הם מלאי פליאה ובוז למה שהם רואים בו עצלנות יתרה ומופלגת. בכל שבוע עוצרים בטלנים אלה ממלאכתם, ולא עושים כלום. נחים. כיום אנו יודעים להוקיר ולייקר את הסגולה הזו, שנראה שכבר כמעט כל העולם כולו למד ממנה ואימץ את הרעיון של יום שבתון קבוע, בו אדם עוצר ממלאכתו הרגילה, ומרשה לעצמו גם לנוח מעט. אך מצד מסוים, צודקים הרומאים בפליאתם. האדם נברא בעולם הזה כדי לעבוד. האדם הוא עמל, מפתח את העולם ומשכללו. לעצור, זו החלטה שאינה אופיינית לאדם. כמעט סותרת את מהותו. אולי זו הסיבה שרק אלוהים יכול לצוות עלינו לעצור. אלוהים נותן את השבת מתנה לעם ישראל, ולצידה את המועדים. הציווי האלוהי על החגים הוא מה שכמו מתיר לנו לשנות מחובתנו לבנות את העולם. לעבוד את האדמה ולפתחה. לולא זה לא יכולנו להשתמט מחובתנו. בא מלכו של עולם, ואומר - תשבתו. ובמועדים בהם אנו באים לפגוש אותו, צריך שבתון מן המלאכה. משל למה הדבר דומה ליום שבתון במשק ביום הבחירות.
		אבל בלוח השנה שלנו יש גם ימים מסוג אחר. אלו הם ימים שהם ימי חול, לא חל עלינו שום איסור מלאכה בתוכם. אבל מתרחש בהם משהו אחר. הסיבה היא שאלו הם ימים שלא קבע אלוהים. לא ציווה עליהם וגם לא חשב עליהם כשנתן את התורה. אלו הם ימים שקבע דווקא האדם מכח התורה ששם אלוהים בפיו של האדם. אלו הם חנוכה ופורים המעטרים את חשכת החורף כמו שני נרות שבת.
		ואם כשיש חג ושבתון אנו פוגשים את אלוהים במנותק מן האמלכה, עולים לירושלים וחוגגים סביב בית המקדש, הרי שבימי החנוכה והפורים אנחנו פוגשים את השראת החג דווקא בתוך התפאורה של היום יום. דווקא בתוך שגרת החולין שלנו. יום החולין הזה הוא יום שיש בו חסד. ובחסדו אנו חווים מפגש עם אנרגיה שמבקש היום הזה להטעין בנו. אך דווקא כשאנו באים אליה מתוך שגרת חיינו. מתוך הרגיל שבנו ואנו רגילים בו. מתוך לבוש החיים שבו אנו שוחים באופן טבעי, אנו מבקשים להיפגש עם מטען המונח ומחכה לנו בימים אלו, שנקבעו על ידי האדם, על מעשיו של האדם מול האלוהים.
		
##### בהשוואה לשבועות, או לשאר החגים
{אם בשבועות למשל, אנו חוגגים את היחס בין אדם ואלוהיו, כשהאדם יוצר את החג מתוך המצווה האלוהית, הרי שכאן בחנוכה האדם כבר עומד בעצמו בעולם. בשלב זה של המסע, האדם כבר עצמאי ופעיל בעולם. אלוהים פחות נוכח בתמונה, ועל כן גם ללא כל ציווי אלוהי האדם יכול לפעול ולהמציא ימים מיוחדים בלוח השנה על בסיס מעשיו שלו.}

#### מיקומו בלוח השנה
עוד טרם נצלול לעסוק בפרטיהם של חנוכה ופורים, עלינו לתת מקום לעובדת היותם חגים שהם לכאורה היסטוריים. מדוע לכאורה? כי שניהם נכנסו ללוח השנה בעקבות מאורעות והתרחשויות שאירעו בתולדות עמנו, ולהם ביקשו לקבוע זכר. זו ההבנה הפשוטה. אז למה לכאורה אם כן. כיוון שהסיפור ההיסטורי שעומד מאחוריהם, אינו עיקר החג ובטח שאינו עיקר החוויה אותה ביקשו מכונני החג להעביר את החוגגים לאורך הדורות. אלא שדווקא משום שאלו חגי החורף, שנולגו מתוך התורה שבעל פה, הרי שברור שהם חגים שנולדים עם ההיסטוריה, עם פועלו של האדם בעולם. אלא שבתוך המסע השלם שמבקש לוח השנה להצעיד אותנו בו, תפקידם הוא לא רק לספר סיפור (זה תפקיד תמידי של החגים כפי שכבר ראינו במבוא), אלא להטעין אותנו בקומות הייחודיות להם שנוגעות למה שעלינו לעבור בחורף ובמסע. חנוכה הוא זמנו של הבית, ופורים הוא זמנה של הקהילה.


#### הדלקת הנרות
בתוך כל החורף הזה, החושך והקור, מתכנס האדם לתוך ביתו. מחפש את המוכר, הנעים החמים. ובתוך כל זה חנוכה נושא בקרבו רק מצווה אחת ויחידה- הדלקת הנר.
אם בחגים הגדולים מן התורה, אנו פוגשים את אלוהים בעירו- בירושלים, הרי שבחנוכה אנחנו פוגשים את חווית הקדושה דווקא במקום המפתיע מכל- בביתנו שלנו.
האש הנישאת על הנרות המודלקים בחנוכה, מוכרת לנו. זו אותה האש שאנו רגילים לראות בבית האוהים בירושלים, והנה לפתע אנחנו מדליקים אותה בביתנו.
זאת משום שחנוכה מבקש להנחיל לנו את התעוזה במקומנו שלנו אל מול האלוהים.

#### סוד האש
חודש כסליו חל תמיד במקביל לחודש דצמבר. סוף השנה האזרחית יושב על מועדם של חגי האור הקדומים. רבות נכתב על חגים אלו והקשר של חנוכה אליהם. אך כדי להבין לעומק את החוויה שמבקש חג החנוכה להעיבר אותנו, עלינו להתבונן דווקא בהבדל ביניהם.
מאז ומעולם עמדה האש במוקדם של תפיסות המבקשות לאפיין את היחסי בין אלוהים ואדם. האש היא כנראה הטכנולוגיה הקדומה ביותר שזכה האדם להכיר, ואיתה לפתח ולפתח את כליו, מאכליו, וכמעט כל ארחות חייו התלויות בחום ואנרגיה. ללא אש אין מאכלים מבושלים, אין כלי ברזל, אין מקור חום זמין, וגם לא אור כשהשמש שוקעת. אין קביעות ויציבות. נע ונד הוא האדם ללא אש, ניטל ברוח כמעט ללא הגנה, כעלה נידף.
פרומתיאוס הגיבור היווני מוריד לאדם את האש לאחר שגנבה מן האלים. אלו ביקשו לשמרה לעצמם. מנגד תורת ישראל מספרת סיפור אחר על גילוי האש, בו הקב"ה בעצמו, מלכו של עולם, מגלה לאדם את סוד האש. בתורת ישראל אין תיאור של מאבק בין האדם ואלוהים, אלא להפך, כמו מעין חניכה של הבורא את הברוא בצלמו ובדמותו. מבקש לגלות לו את הסוד שיוכל להעניק לו שליטה על המציאות, לצד האחריות בה הוא מתבקש להשתמש בו.
חנוכה לוקח את מערכת היחסים הזו שלב אחד קדימה.

בחודש דצמבר, עם תחילת החורף, אנו פוגשים את הזמן בשנה בו הלילות הארוכים מגיעים לשיאם, עד ליום ההיפוך, בו הלילה הארוך ביותר והיום הקצר ביותר, מסמנים את תחילת השינוי. היום הקצר ביותר בשנה נופל בדרך כלל ב25 בדצמבר. חג המולד.
הנוצרים מציינים את לידת של ישוע, מי שמסמל את הנשגב, האלוהי מבחינתם, בלילה הארוך ביותר. באופן זה הם מבקשים לומר - דווקא בשיאו של החושך, הגיח עבורם האור מלמעלה. אור האלוהים.
אולם היהדות מבקשת להגיד על הזמן הזה דבר הפוך לחלוטין. 
כשהאדם העברי פוגש את הלילות הארוכים ביותר בשנה, כשהאדם העברי מסיים את הימים הקצרים ביותר בשנה, הוא מגיע לביתו ומדליק נר. כמו רוצה לומר לאלוהיו- אתה חשבת שעד כאן יגיע האור, אולם אנחנו נמשוך אותו עוד קצת אל תוןך החשיכה. היום לא ייגמר כאן, השמש שבראת אמנם תשקע, אך הנה אנו מושכים את האור, מאריכים אותו אל תוך חשכת הלילה באמצעות נרות החנוכה.
והתעוזה האנושית הזו, לעמוד בדיוק על פתחו של הלילה, היכן שקבע הבורא שיתחלפו משמרות הזמנים, ולטעת בהם שינוי קטן, התעוזה הזו היא תכלית חג החנוכה. כמו רוצה לבטא את מקומו העצמאי של האדם שעבר את המסע המופלא הזה, מן הלידה בניסן, עבור דרך כל מסלול החגים מן התורה, ועד לכאן, לחורף- בו אלוהים והאדם שותקים זה מול זה, בציפיה לשפע שקט של התכנסות למול הגשם. כאן בא האדם ומדליק אור. מדליק נר קטן ונועז בימים הקצרים ביותר בשנה ואומר לאלוהיו- אני כאן בעולם. אני פעיל, ואני מאיר. ובכך ממשיך האדם את האמון שניתן בו. את אותה חניכה שעבר עד לכאן. ובכך מסמל את הקשר שלו עם אלוהיו, אך לא בבית האלוהים. אלא דווקא בביתו שלו.

#### בית
את המפגשים הרגילים בין אדם ואלוהיו,מאנו מקיימים בירושלים, בבית האלוהים. ואילו בחורף, כשאין מפגש רשמי, אנו נשארים בבית. אל תוך הבית אנו מושכים רושם של מפגש, אנו מושכים כמו מעין מזכרת של מפגש. מזכתר זו האי האש. האש מירושלים שפגשנו, אותה אנו רוצים להביא הביתה. 
כמו שאנ מושכים את האור מן היום אל הלילה, כך אנו משוכים את אותו אור מריושלים.
מיהו אדם החכנוה- האם הוא בכלל זוכר את חויותיו מימי החודש השביעי? כבר קל לשכוח לאחר המזן שעבר, והזמן שמשתנה. איני יכול להיות אותו אדם בקיץ בחורף, בסתיו ובאביב. בטח לא אותו אדם של ראש השנה ויום הכפורים. לכן בא חנוכה כדי להזכיר את האור שעמדנו מולו. לכן בא חנוכה- כדי לאפשר לנו לבחון את כל הדברים שהבטחנו לעצמנו ואלוהינו בזמן שעמדנו בביתו. אבל כעת נבחן אותם מתוך פריזמה אחרת- מתוך הבית הרגיל. איך נראה הבית הזה? האם הוא מבטא את כל מה שחלמנו עליו?
פתח הבית מעיר את השאלות של גבולות החיים. הגענו לשלב במסע בו אנחנו בוחנים באילו כלים אנחנו מטמיעים את מה שעברנו במסע הזה. ולכלי הראשון קוראים בית.


	הדלקת נרות
	אין טקסט מקודש
חג של התכנסות
חג של גילוי בבית
מצוות ההדלקה
	משיכת האור
			למול החושך
			ומירושלים הביתה
פתח הבית
פרסום הנס
	יחסי אדם וחוץ
עשרה טפחים - חג של חולין
האור מן הבתים
הבית שהציל את העם
עבודת החנוכה

עבודת החנוכה ~ הזמנה להתבוננות:
מה נכנס אלי הביתה, ומה נשאר בחוץ?
מה אני מוציא מן הבית וכמה? האם זה נכון לי?
מה הייתי רוצה שיאיר מתוך הבית שלי?

מה הייתי רוצה למשוך מן הקיץ לתוך ימי החורף?
איזה אור הייתי רוצה למשוך אל ביתי?

מה אני רגיל בו, והייתי רוצה להאיר באור יקרות?
איפה אני עומד ביחס למשפחה שלי, ואיפה הייתי רוצה לעמוד?
האם יש לי איזונים בין עבודה ומשפחה?
האם יש לי איזונים בין פנים וחוץ?

שאלות לאור פרסומי ניסא- בימינו בהם כל אחד הוא כלי תקשורת, מה המקום שלי בעיצוב הנרטיב והשיח הכללי?









> [!NOTE] Title
> טיוטה של כתיבת רעיונות זורמת תוך כדי ימי החנוכה תשפה


עוד קודם שניגע בסיפור ההיסטורי של החנוכה, נתעכב על מיקומו במסענו.
(חגי החורף כחגי האדם חנוכה ואחריו פורים.)
חג האור, ומקומו של האדם בחושך ובחורף. משיכת האור אל מעבר לשקיעה.
האש- פרומתיאוס מול מתנת הבורא.
חנוכה מול קריסמס אלו שתי השקפות עולם שונות לחלוטין על מקומו של האדם. בעוד חג המולד מציין את לידתו של המשיח לשיטתם, באופן פלאי ואלוהי, בשיאו של החושך, חנוכה דווקא מבטא את תפקידו של האדם בשלב הזה. בשיאו של החושך, האדם הוא זה שימשיך את האור בעולם, ולאחריו הבורא. בלילה הכי חשוך האדם כמו יגיד לבורא- אתה חשבת שעד כאן האור, מכאן הוא בידיים שלנו. וכך חז"ל מצווים עליו. (לכן זוהי מצווה של תורה שבעל פה)



לאומי מול הבית שכלכך בולט בחג הזה.



לוח השנה העברי נע בין חגים עם הלכות רבות, לכאלו שיש בהן מעט. אינו דומה חג הפסח על כל שאלותיו, התלבטויותיו ומרכיביו הרבים, לפורים למשל- בו המצוות מעטות ואף פשוטות.
הדילמות ההלכתיות המזדמנות לנו מתוך החגים, מעניקות לנו יכולת לראות את ההיבטים שבחרו חכמי ישראל להדגיש דרך החג. המצוות הממתינות לנו עם בא המועד, מזמנות לנו לרוב ירידה לפרטים שלא נתבררו כל צרכם עם יסוד המצווה או החג. פרטים אלו מתבררים תוך דיונים רעיונים והלכתיים שעורכים חז"ל סביב מהותה, מקורה, ורעיונותיה של המצווה, כשהיא נפגשת עם המציאות. דורות של חכמי ישראל מוסיפים קומה על קומה דיונים הללו, עד שמתקבלת התוצאה שלפנינו. בין אם זו תקיעת השופר, ובין אם מדובר בסעודת ליל הסדר, כל אחת ממצוות המועדים מורכבת מפרטים קטנים, הניבטים אלינו כמעט מבלי משים כשאנו עוברים לידם בעת החגיגה במועד.
בניגוד לחגים ומועדים אחרים, עמוסים במצוות כמעט לעייפה, בחנוכה יש לנו מצווה אחת ויחידה. מצוות החנוכה היא כמובן הדלקת הנרות. אך גם המצווה הזו מזמנת לנו שאלות- כמה נרות אנו מדליקים, ובאיזה אופן. מחלוקת מפורסמת הנוגעת לשאלות החנוכה היא למשל המחלוקת בין בית הילל ובית שמאי, סביב השאלה האם אנו מוסיפים נר עם כל יום שעובר או שמא אנו מתחילים משמונה נרות, ומפחיתים אחד עם כל יום.
אך השאלה המעניינת יותר עבורנו בשלב זה, היא שאלת מיקומה של החנוכיה בשעת ההדלקה. הפרטים במענה לשאלה הזו, יאירו לנו כמה היבטים משמעותיים לחנוכה, אשר בדרך כלל נסתרים הם מן העין. והמסקנה שאליה מגיעים חכמי ישראל, היא שאת החנוכיה יש להדליק על פתח ביתו מבחוץ.[^1]
דורות של חגי חנוכה הפכו את המסקנה הזו לטבעית עבורנו, כמעט הגיונית. ובפרט כאשר אנו זוכרים שתכלית הדלקת הנרות היא לפרסם את הנס. אולם המסקנה הזו מזמנת לנו התרחשות מפתיעה עבור מי שמבקשים למצוא את העבודה הפנימית שמזמן לנו חנוכה.

פתח הבית הוא מקום דרמטי למדי בחיינו. נקודת פתח הבית היא המקום המבחין ממנו הבית מתחיל ובו הוא נגמר. מצדו האחד של הפתח מצוי הבית. הבית הינו המרחב המוגן, השגרתי והבטוח. המרחב בו אנו יכולים להרגיש נינוחים ומשוחררים. כשאנו בבית אנחנו מתנהגים אחרת. בבית נוכל לפשוט מעלינו שכבות של בגדים. ורבדים שאנו עוטים על עצמנו כשאנו פוגשים בזרים בחוץ, יכולים לרדת מיד עם בואנו הביתה. 
ומעברו השני של הפתח מצוי כל מה שמחוץ לבית. דהיינו העולם כולו. גם הזר וגם המוכר יותר או פחות, שאינם שייכים לתא הקטן שהוא הבית שלנו, כולם מצוים שם מעבר לפתח אחד. העבודה, הציבור, הרחוב, התקשורת, הכלכלה. שכנים ואוהבים, זרים ואף סכנות חלילה. חלומות, הזדמנויות, הרפתקאות וריגושים. כמו גם קשרים, יחסים, מתחים ואתגרים. פתח הבית הוא המעבר בין הפרטי לפומבי, בין האישי לציבורי. בל נדמה בנפשנו כאילו יש כאן מעבר בין טוב או רע. גם בבית נוכל לחוות לא מעט אתגרים, קשיים ומתחים. אולם כשהם בתוך הבית אנו חווים אותם אחרת. לטוב כשאנו יכולים להתמודד איתם מבפנים, או למוטב חלילה, והקושי שהם יעמיסו עלינו יהיה גדול שבעתיים.
הבית כמרחב מזמן לנו מקום שנוכל להתכנס בו. בין אם זה למנוחה, ובין אם זה לצמיחה, אינה דומה האנרגיה הנפשית איתה אנו מתנהלים כשאנו בבית, לאנרגיה הנפשית הנדרשת מאיתנו כשאנו מתמודדים עם העולם שבחוץ. כל כך הרבה שירים על בית נכתבו בשפה העברית. "כמה טוב שבאת הביתה" שר אריק איינטשיין בהזמדנות אחת,. ובאחרת הוא מריץ לנגד עיניו את כל אותם אנשים שאוהבים לטפס על הרים, לרכב על סוסים או לגמוע מרחקים. ואילו הוא, "אוהב להיות בבית". כך גם שירי אהבה רבים. "קח לך אישה ובנה לה בית", "בא הביתה, שב אליך..." ועוד.
מי שזכה בעולמנו לחוות הרגשה של בית, יזכור אותה גם כשהוא בחוץ במרחקים ענקיים. מילה קטנה זו בת שלוש אותיות בסך הכל, כמו מבטאת עולם ומלואו שכמעט בלתי אפשרי להנהיר אותו, למי שטרם זכה לו.
מצוות הדלקת נר החנוכה מזמינה אותנו לעמוד בדיוק על פתחה של החוויה הזו ממש. על פתח הבית.
בימינו ההפרדה בין הבית לרחוב, בין פנים וחוץ, נעשתה מטושטשת עד מאוד. לצד הכנסה של הרבה מאוד מן ה'חוץ', פנימה אל תוך הבית, אנו מוציאים מתוך הביתה אל החוץ דברים רבים שלא היינו בהכרח מוציאים בעבר. העבודה שלעתים רבות מדי נכנסת איתנו הביתה, אמצעי התקשורת כמו טלוויזיה שמכניסה אלינו זרים גמורים לשבת איתנו בסלון. ובדורנו נוספו גם הטלפונים אשר באמצעותם אנחנו יכולים להכניס את כל העולם לחדרי הבית, כמו גם לפרסם באמצעותם את חיינו הפרטיים לציבור כולו ללא הגבלה. הגבולות הטשטשו ולעתים אף נעלמו לחלוטין. 
נרות החנוכה שאנו מדליקים על פתח הבית, מזמנים לנו הזדמנות אחת בשנה לעמוד בנקודה הדרמטית הזו ולחוות אותה בשיא עצמתה.
נרות החנוכה מזמנים לנו אור שנופל על הפתח הזה עצמו, ובזמן שאנו מאירים את הפתח, אנו מזמנים לעצמנו למעשה אפשרות להתבוננות. האור עצמו אינו משנה דבר בעולם, אך הוא מאפשר לנו להביט במה שנגלה לנו. וכשהפתח נגלה לנו, אנו יכולים להביט על כל מה שעובר דרכו, או מה שדווקא נעצר. האם מה שנכנס צריך להיכנס אל תוך הבית? האם מה שיוצא מן הבית צריך לצאת? כיצד נראה הבית מבעד לפתח? וכיצד נראה העולם מבחוץ כשחוצים את הפתח מתוך הבית? אלו רק מקצת מן השאלות שאדם יכול לשאול את עצמו בעמדו על הפתח מדליק את נרות החנוכה, או לאחר ההדלקה לאור הנר.


אך בפרטי מקום ההדלקה יש סעיף נוסף שרבים כלל לא מכירים. המיקום האידאלי להדלקת נרות החנוכה, מצוי בתוך תחום המידה הקרויה בפי חז"ל- עשרה טפחים.



וגם עבור אחרים.
כמו מטוס הטס מעל שדות חשוכים, כמו אונייה המפליגה במים עמוקים, ורואה מרחוק מגדלור.
כך האיש השב אל ביתו בחשיכה, צועד למעשה לאורם של בתים המאירים לו את דרכו- הביתה שלו.
בעידן המודרני בו לעולם אין חשיכה, קשה לעתים לעמוד על החוויה הזו ועל משמעות האור. אנו צריכים כמעט לחפש את החנוכיה תחת תאורת הרחוב החזקה, ובכך למעשה אנו כמעט מאבדים את משמעותה. ואף על פי כן, בראותנו חנוכיה שמישהו השאיר מחוץ לביתו, נשמח מהאור שבוקע בה, יותר מאור מנורת הלד שמעלינו. יעידו על כך האנשים הרבים שמחפשים סיור חנוכיות כדי לראות קצת חנוכיות ברחובות העיר.


מעבר לפתח פנימה- הבית, המוכר והידוע. המרחב המוגן בו אנו יכולים להרגיש נינוחים

[^1]: יש המקפידים להדליק מצד שמאל של הפתח, כאשר המזוזה היא בצד ימין, וכל למעשה הפתח כולו מוקף במצוות.
[^2]: לצד זאת יש לזכור - שהמועדים הם פגישה בירושלים! וקשה עד בלתי אפשרי לעלות לרגל.
[^3]: פסח הוא חג המשפחה, המסורת, ולידת העם. חג המסירה בין דור לדור. אמנם כיום אנו חוגגים את ליל הסדר בבית, ומסדרים את הבית. אבל חנוכה חוגג את הבית עצמו. ומכובן גם את המשפחה. אנו חוזרים אל המשפחה אחרי הסיבוב שעשינו.