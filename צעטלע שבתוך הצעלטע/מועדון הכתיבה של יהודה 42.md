#כתיבות_זורמות 



כשנשנכס למשרד, באופן לא מפתיע קיבלה את פניו הבוסית במבט חצי צוחק חצי זועף.
לא הבנתי. למה יש לך מדבקה על האף?
למה לא? כתוב בנהלים היכן שהוא שאסור? ענה בחיוך שמזכיר מעט את המדבקה שיושבת לו על קצה החוטם.
אתה רואה כאן עוד מישהו עם מדבקה? על האף, או על החולצה?
את לא חושבת שהם היו רוצים שתהיה להם?
טוב מה נסגר איתך הבוקר?
הבת שלי אמרה לי שזה מאוד יצחיק אותה אם אצא מזה מהבית. מותר?
מותר מותר. תעדכן אותי כשהורדת קאפיש?
הוא לא הוריד את המדבקה באותו יום.
גם לא בערב כשחזר הביתה.
בינו לבין עצמו הוא תהה מה פתאום נכנסה בו רוח שטות שכזו.
אולי זה קשור לקשר שלך עם אמא שלך. יכל לשמוע את קולה של ורד הפסיכולוגית מאחורי הראש.
ואולי אלה ימי התשובה של אלול. אלול. חיוך עצוב עטף את פניו. האם זה ריח של סתיו או ריח של חגים? תהה בינו לבין עצמו כשיצא מבית הכנסת, אחרי שלראשונה התעלם באלגנטיות מהקבצן הקבוע ששאל אם יש לך חמישה שקלים להכנסת כלה.
כמה כלות יש לך כבר להכניס רצה לשאול, מדוע לא שאל בעצם, כבר שכח מה הרגיש. הקבצן מעולם לא חילק לו מדבקה, אפילו שתמיד הכניס יד לכיס עד הבוקר.
ומה הרגיש כשאמרה לו בלילה הבת שלו שהיא אוהבת אותו? ומה הרגיש כשניסה להגיד לאמא שלו לפני פטירתה שהוא מעולם לא הרגיש שקיבל אהבה? רגש זה דבר מתעתע, מפתיע לפעמים כמו מדבקה על האף.
