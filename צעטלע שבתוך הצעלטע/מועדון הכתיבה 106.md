את שנות ילדותי הייתי מודד באופניים. המרחק ממקום למקום היה נקבע רק לפי כמות הפעמים שאוכל לעשות תרגילים מגניבים בדרך. אם אצליח גם בלי בלימות, מה טוב. ובלי פסי האטה מעצבנים אם אפשר. מהבית של אבא לבית של אמא, זה מרחק של דקה רכיבה, לא יותר וגם לא פחות, אין אפיךו די זמן להאיץ, למרות שכמעט הכל בירידה. משקעים של עשרים ושתיים שנות נישואים בפחות מדקה זה הישג לא מבוטל. שוהם של אותם ימים היתה ישוב מנומנם. ההרפתקאות היו מתחילות ונגמרות בסניף. מתחילות כי שם פוגשים את החבר'ה, ומשם יוצאים לבית של איתי לשחק, לעשן או לשתות. לעשות סיבוב עם הבנות או לרכל עליהן, וחזור לסניף להתווכח על אידאלים נשגבים. מבט מזרחה היה מעורר געוגעים להרפתקאות שעוד לא ידעתי, עד שאזרתי אומץ לקחת את האופניים אל מעבר לשלטים "שטח אש". את יום הולדת שש עשרה חגגנו במערה. אבא ואביטלי עשו לי הפתעה. וכשרצינו שמישהו יצלם, חיפשנו חברים שיסכימו להיכנס למערה אבל רק עם עיניים קשורות, שלעולם לא יספרו לאיש אחרת נצטרך להשאיר אותם שם.

את מיטב הימים הייתי מוציא בגבעו



חמש דקות אופניים. כך הייתי מודד מרחקים בימי ילדותי. בין הבית של אבא לבית של אמא מפרידות אדוות של משקעי עשרים ושתים שנות נישואים, אך מבחינתי זה פחות מחמש דקות רכיבה, דבר של מה בכך. יותר מחמש דקות היה לוקח עד שהייתי מוצא את הבית של רעות היפה, ומחכה שאולי היא במקרה תעבור שם ותראה אותי על האופניים החדשות עם סימנים של קצת בוץ, שצברו מביקור בגבעות המוריקות ממזרח לישוב המנומנם. חמש דקות בדיוק היה לוקח מן הבית למגדל המים, שם אמרתי לאוריאל שאולי יום אחד נהיה ביחד. היום הזה לא הגיע מעולם, אבל במגדל המים הזה למדתי להכיר את אלוהיי מול השקיעות. שלוש פעמים של חמש דקות, כך מדדתי את המרחק למערה הסודית, שם אבא עשה לי יומולדת שש עשרה, והשבענו את דניאל שאמנם הוא מוכן לעשות טובה ולצלם אותנו, אבל ניאלץ לקשור לו סרט סביב העיניים, כדי שלעולם לא יגלה את הדרך. חמש דקות פחות אחת, היה המרחק לסניף בני עקיבא, שם הכל באמת קרה. משם עוד חמש לבית של איתי, וחמש לכיוון השני לבית של תומר. אצל הראשון משחקים, אצל השני מעשנים, ובבית של אבנר רואים סרטים. בדרך נחלוף מול היסודי ששנאנו. מביטים על מגרש הכדורסל שאהבנו. כך נעו חיינו בין אהבות לאכזבות. אבל אני הייתי שבוי בגבעות המוריקות.