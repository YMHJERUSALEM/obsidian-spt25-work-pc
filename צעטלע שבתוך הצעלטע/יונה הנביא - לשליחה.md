![[Pasted image 20230924093356.png]]


 כיוון ששימחתם אותי שיש כאן ביקוש, על חטאי אנסה לשוב ערב יום כיפור.
 בקשה אחת- אם יש למישהי או מישהו נושא מסוים, או שאלה או רעיון שהייתם רוצים שנכתוב עליו, תרגישו בנח לכתוב לי בפרטי.

תשובה. אנחנו באמת מאמינים לזה?

אחד הרגעים המשמעותיים ביותר ביום הכפורים הינו ההפטרה במנחה, בה קוראים את ספר יונה כולו. 
יונה, הנביא הבורח משליחותו.
תדמיינו את זה רגע- אלוהים מדבר איתך, שולח אותך לשליחות, ואת? אתה? בורחים. די מטורף לחשוב על זה.
אבל עוד לפני המסע המטלטל שעובר יונה, צריך להבין רגע- למה יונה בורח?
כדי להבין את זה צריך להיכנס רגע לתמונת המצב בזמן חייו של יונה. יונה חי ערב עלייתה על הבמה העולמית של האמפריה האשורית.
בירתה של האמפריה האשורית היא נינווה. הקב"ה שולח את יונה לנינווה, וכדי שלרגע הוא לא יתבלבל מוסי,: קום לך אל נינווה *העיר הגדולה*; כן כן, נינווה בירת אשור. לך אליה, ותגיד להם לעשות תשובה אחרת הקב"ה מחריב את העיר.

למה יונה מסרב?
לא רק כי האמפריה האשורית עומדת להחריב עוד כמה עשרות שנים את מלכות ישראל,
אלא יתכן מאוד שיונה מסרב מסיבה טובה מאוד.
האשורים נודעו בעולם הקדום כאחת הממלכות האכזריות ביותר שניתן להעלות על הדעת. את אויביהם הם לא רק היו מביסים, אלא מחריבים את כל הממלכה, מתעללים בקורבנות, וסליחה על הגרפיות, אך חוקרים של העולם הקדום מביאים עדויות ותיאורים שאת ארמון מלך אשור היו מעטרות שורות שורות של ראשים כרותים מגופי יריביו.
האשורים היו אכזריים בצורה בלתי רגילה. לשם ההשוואה- תדמיינו את בשאר אל אסד הטובח בבני עמו.
יונה מסרב. ולכאורה- בצדק.

האם יש באמת תשובה בעולם?
כבני אדם קשה לנו באמת להכיל את הרעיון הזה.
אם נפגוש עבריין ברחוב- והוא יגיד לנו שעשה תשובה, נאמין לו?
אנחנו חיים בתרבות שמוחקת אנשים על חשדות, אז על אחת כמה וכמה אם הם באמת אשמים.
האם אנחנו מסוגלים לשכוח עוונות?

יונה מסרב כי הוא יודע שהתשובה היא אמיתית. הוא אומר- אם אלך אל האשורים הרעים האלה, האם באמת יכולים לחזור בתשובה, ואתה (אלוהים) אשכרה תסלח להם.
אז לא נתעכב עכשיו על כל המסע שיונה עובר כדי למלא את שליחותו בסוף.
נתמקד רק בדבר אחד-
חז"ל קבעו שנקרא את ספר יונה כדי להזכיר לנו דבר פשוט אבל מפעים-
יש תשובה. אשכרה יש תשובה.
אם לאשורים הרוצחים הללו אלוהים סולח,
אז לעמו ישראל קל שכן.

גמר חתימה טובה!








