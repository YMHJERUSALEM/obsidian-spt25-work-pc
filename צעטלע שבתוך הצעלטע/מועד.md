---
Date of creation: 11.9.24
Type:
  - יסוד
tags:
  - עיון
aliases:
  - מעד
  - מועד
---
הפעם הראשונה בה אנו מוצאים מועד היא כמובן בבראשית:
	בראשית פרק א פסוק יד - יט (פרשת בראשית)
	(יד) וַיֹּ֣אמֶר אֱלֹהִ֗ים יְהִ֤י מְאֹרֹת֙ בִּרְקִ֣יעַ הַשָּׁמַ֔יִם לְהַבְדִּ֕יל בֵּ֥ין הַיּ֖וֹם וּבֵ֣ין הַלָּ֑יְלָה וְהָי֤וּ לְאֹתֹת֙ וּלְמ֣וֹעֲדִ֔ים וּלְיָמִ֖ים וְשָׁנִֽים:
	(טו) וְהָי֤וּ לִמְאוֹרֹת֙ בִּרְקִ֣יעַ הַשָּׁמַ֔יִם לְהָאִ֖יר עַל־הָאָ֑רֶץ וַֽיְהִי־כֵֽן:
	(טז) וַיַּ֣עַשׂ אֱלֹהִ֔ים אֶת־שְׁנֵ֥י הַמְּאֹרֹ֖ת הַגְּדֹלִ֑ים אֶת־הַמָּא֤וֹר הַגָּדֹל֙ לְמֶמְשֶׁ֣לֶת הַיּ֔וֹם וְאֶת־הַמָּא֤וֹר הַקָּטֹן֙ לְמֶמְשֶׁ֣לֶת הַלַּ֔יְלָה וְאֵ֖ת הַכּוֹכָבִֽים:
	(יז) וַיִּתֵּ֥ן אֹתָ֛ם אֱלֹהִ֖ים בִּרְקִ֣יעַ הַשָּׁמָ֑יִם לְהָאִ֖יר עַל־הָאָֽרֶץ:
	(יח) וְלִמְשֹׁל֙ בַּיּ֣וֹם וּבַלַּ֔יְלָה וּֽלֲהַבְדִּ֔יל בֵּ֥ין הָא֖וֹר וּבֵ֣ין הַחֹ֑שֶׁךְ וַיַּ֥רְא אֱלֹהִ֖ים כִּי־טֽוֹב:
	(יט) וַֽיְהִי־עֶ֥רֶב וַֽיְהִי־בֹ֖קֶר י֥וֹם רְבִיעִֽי: פ 

כמה דברים מופלאים בפרשיה זו.
ביום הרביעי אלוהים עושה את המאורות.
עוד במחשבתו לעשותם, הוא נותן להם תפקידים לפי סדר חשוב-
* להבדיל בין היום ובין הלילה
* להיות לאתת
* להיות למועדים
* להיות לימים ושנים
* להיות למאור בשמים להאיר על הארץ

עוד לפני הזמן, יש להם תפקיד הבדלה- להבדיל בין יום ולילה. ולאחר מכן להיות לאתת- להיות לסימן, סימן למה? לא ברור.
ואז להיות למועד- לזמן שניתן לזהות אותו כמועד.
המועד קודם למדידת הזמן! וכן האות
המועד- זמן מסוים בעל משמעות יחודית ידועה מראש, המשמש להיוועדות- למפגש, הוא קודם לזמן המופשט הנע ומובחן!
(ועיין בהקשר זה [[שטרן על הזמן בעולם היהודי הקדום|שטרן על הזמן בעולם היהודי הקדום]])
ומדוע אות קודמת למועד? יש להבין וצריך עיון נוסף. אולי האות היא משהו שניתן על ידי צד אחד, לסמן לצד השני. אות לא בהכרח תלויה בזמן, אבל היא כן נתלית במשהו הנראה. והמארות ברקיע השמים כנראה וודאי בולטים מאוד, עליהם להבדיל בין יום ולילה הרי.
תפקיד ההבדלה בין היום ובין הלילה הוא תפקידם הראשי והראשון של המאורות לדברי אלוהים.
והרי האור הנברא בראשית הבריאה אחרי שיש שמים וארץ, מקבל מאלוהים את התואר טוב-
אחר כך אלוהים מבדיל בינו ובין החושך, וקורא להם שמות- יום ולילה.
אזי שתפקידם של המאורות הנעשים ביום הרביעי הוא תפקיד אלוהי- להבדיל בין היום ובין הלילה
ובעצם - להבדיל בין טוב ורע.
אות היא סימן, עד אותו רגע למעשה למעט אלוהים אי אפשר להבדיל, המאורות תפקידם לסמן, בין יום ולילה, בין אור וחושך, בין טוב ורע, הם מה שמאפשר אות דה פקטו במציאות.
ולאחר מכן - מועדים
ולאחר מכן- ימים ושנים, מדידת זמן, אשר היא השלישית. מדידת משך ותאריכים ליתר דיוק. למה למדוד? אולי כדי להגיע למועד, ואולי גם לאות.

כאן [[זמן|הזמן]] המדיד מתחיל למעשה.


ועוד יש להביט במאורות הידועים לנו היום- השמש, המאור הגדול- היא קבועה וכמעט בלתי משתנה.
ואילו המאור הקטן- הלבנה, הרי היא משתנה, נעה, הולכת ונחסרת ומתמלאת.
האותות, המועדים, הימים והשנים- כולם בעצם נעים על הציר הזה בין הקבוע והמשתנה. כל התורה של המועדים על רגל אחת טמונה באותות- במאורות. בין הקבוע והמשתנה.

### ספר בראשית
	בראשית פרק יז פסוק כא (פרשת לך לך)
	(כא) וְאֶת־בְּרִיתִ֖י אָקִ֣ים אֶת־יִצְחָ֑ק אֲשֶׁר֩ תֵּלֵ֨ד לְךָ֤ שָׂרָה֙ לַמּוֹעֵ֣ד הַזֶּ֔ה בַּשָּׁנָ֖ה הָאַחֶֽרֶת: 

למועד הזה- המועד ידוע מראש. מועד הוא זמן שנקבע או הוכרז מראש.
וכן:

בראשית פרק יח פסוק יד (פרשת וירא)
	(יד) הֲיִפָּלֵ֥א מֵיְקֹוָ֖ק דָּבָ֑ר לַמּוֹעֵ֞ד אָשׁ֥וּב אֵלֶ֛יךָ כָּעֵ֥ת חַיָּ֖ה וּלְשָׂרָ֥ה בֵֽן: 
	

	בראשית פרק כא פסוק ב (פרשת וירא)
	(ב) וַתַּהַר֩ וַתֵּ֨לֶד שָׂרָ֧ה לְאַבְרָהָ֛ם בֵּ֖ן לִזְקֻנָ֑יו לַמּוֹעֵ֕ד אֲשֶׁר־דִּבֶּ֥ר אֹת֖וֹ אֱלֹהִֽים: 

וכן:
	שמות פרק ט פסוק ה (פרשת וארא)
	(ה) וַיָּ֥שֶׂם יְקֹוָ֖ק מוֹעֵ֣ד לֵאמֹ֑ר מָחָ֗ר יַעֲשֶׂ֧ה יְקֹוָ֛ק הַדָּבָ֥ר הַזֶּ֖ה בָּאָֽרֶץ: 

### אוהל מעד
	שמות פרק כז פסוק כ - כא (פרשת תצוה)
	(כ) וְאַתָּ֞ה תְּצַוֶּ֣ה׀ אֶת־בְּנֵ֣י יִשְׂרָאֵ֗ל וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּא֑וֹר לְהַעֲלֹ֥ת נֵ֖ר תָּמִֽיד:
	(כא) בְּאֹ֣הֶל מוֹעֵד֩ מִח֨וּץ לַפָּרֹ֜כֶת אֲשֶׁ֣ר עַל־הָעֵדֻ֗ת יַעֲרֹךְ֩ אֹת֨וֹ אַהֲרֹ֧ן וּבָנָ֛יו מֵעֶ֥רֶב עַד־בֹּ֖קֶר לִפְנֵ֣י יְקֹוָ֑ק חֻקַּ֤ת עוֹלָם֙ לְדֹ֣רֹתָ֔ם מֵאֵ֖ת בְּנֵ֥י יִשְׂרָאֵֽל: ס 
	
מהו אוהל מעד? מתי הוא מופיע לראשונה, מי יודע מה זה?
ולמה קרוי מעד?

יש וודאי מועד כמפגש, ובפסוק הזה אנו מוצאים קשר גם לעדות- עדות לכל באי עולם שהשכינה בישראל, אומר המדרש.

איזה פסוקים יפים:
	שמות פרק כט פסוק מב - מו (פרשת תצוה)
	(מב) עֹלַ֤ת תָּמִיד֙ לְדֹרֹ֣תֵיכֶ֔ם פֶּ֥תַח אֹֽהֶל־מוֹעֵ֖ד לִפְנֵ֣י יְקֹוָ֑ק אֲשֶׁ֨ר אִוָּעֵ֤ד לָכֶם֙ שָׁ֔מָּה לְדַבֵּ֥ר אֵלֶ֖יךָ שָֽׁם:
	(מג) וְנֹעַדְתִּ֥י שָׁ֖מָּה לִבְנֵ֣י יִשְׂרָאֵ֑ל וְנִקְדַּ֖שׁ בִּכְבֹדִֽי:
	(מד) וְקִדַּשְׁתִּ֛י אֶת־אֹ֥הֶל מוֹעֵ֖ד וְאֶת־הַמִּזְבֵּ֑חַ וְאֶת־אַהֲרֹ֧ן וְאֶת־בָּנָ֛יו אֲקַדֵּ֖שׁ לְכַהֵ֥ן לִֽי:
	(מה) וְשָׁ֣כַנְתִּ֔י בְּת֖וֹךְ בְּנֵ֣י יִשְׂרָאֵ֑ל וְהָיִ֥יתִי לָהֶ֖ם לֵאלֹהִֽים:
	(מו) וְיָדְע֗וּ כִּ֣י אֲנִ֤י יְקֹוָק֙ אֱלֹ֣הֵיהֶ֔ם אֲשֶׁ֨ר הוֹצֵ֧אתִי אֹתָ֛ם מֵאֶ֥רֶץ מִצְרַ֖יִם לְשָׁכְנִ֣י בְתוֹכָ֑ם אֲנִ֖י יְקֹוָ֥ק אֱלֹהֵיהֶֽם: פ 


מעניין לראות שמעבר לכך שמשה נוטה את האהל מחוץ למחנה, הרחק מן המחנה, הוא צריך לקרוא לו- אוהל מועד, אליו מגיע כל מבקש ה'.
וצריך עיון גדול באוהל מועד בפני עצמו.

בפרשית הפסח- שמות יב. מופיע [[אות]], וצריך עיון גדול שם ועל הקשר לתפילין.

### שבת
שבת ניתנת כאות לפני שהיא מועד.
	שמות פרק לא פסוק יב - יז (פרשת כי תשא)
	(יב) וַיֹּ֥אמֶר יְקֹוָ֖ק אֶל־מֹשֶׁ֥ה לֵּאמֹֽר:
	(יג) וְאַתָּ֞ה דַּבֵּ֨ר אֶל־בְּנֵ֤י יִשְׂרָאֵל֙ לֵאמֹ֔ר אַ֥ךְ אֶת־שַׁבְּתֹתַ֖י תִּשְׁמֹ֑רוּ כִּי֩ א֨וֹת הִ֜וא בֵּינִ֤י וּבֵֽינֵיכֶם֙ לְדֹרֹ֣תֵיכֶ֔ם לָדַ֕עַת כִּ֛י אֲנִ֥י יְקֹוָ֖ק מְקַדִּשְׁכֶֽם:
	(יד) וּשְׁמַרְתֶּם֙ אֶת־הַשַּׁבָּ֔ת כִּ֛י קֹ֥דֶשׁ הִ֖וא לָכֶ֑ם מְחַֽלְלֶ֙יהָ֙ מ֣וֹת יוּמָ֔ת כִּ֗י כָּל־הָעֹשֶׂ֥ה בָהּ֙ מְלָאכָ֔ה וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמֶּֽיהָ:
	(טו) שֵׁ֣שֶׁת יָמִים֘ יֵעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֧ת שַׁבָּת֛וֹן קֹ֖דֶשׁ לַיקֹוָ֑ק כָּל־הָעֹשֶׂ֧ה מְלָאכָ֛ה בְּי֥וֹם הַשַּׁבָּ֖ת מ֥וֹת יוּמָֽת:
	(טז) וְשָׁמְר֥וּ בְנֵֽי־יִשְׂרָאֵ֖ל אֶת־הַשַּׁבָּ֑ת לַעֲשׂ֧וֹת אֶת־הַשַּׁבָּ֛ת לְדֹרֹתָ֖ם בְּרִ֥ית עוֹלָֽם:
	(יז) בֵּינִ֗י וּבֵין֙ בְּנֵ֣י יִשְׂרָאֵ֔ל א֥וֹת הִ֖וא לְעֹלָ֑ם כִּי־שֵׁ֣שֶׁת יָמִ֗ים עָשָׂ֤ה יְקֹוָק֙ אֶת־הַשָּׁמַ֣יִם וְאֶת־הָאָ֔רֶץ וּבַיּוֹם֙ הַשְּׁבִיעִ֔י שָׁבַ֖ת וַיִּנָּפַֽשׁ: ס 

