[[פרשת דברים]]
[[שפה]]
[[תורה שבעל פה]]

#כתיבה 


לו נשאל את האדם הממוצע המכיר את סיפור הבריאה בתורה, כיצד ברא אלוהים את העולם? רבים יענו בתשובה הזריזה והברורה- בדיבורו. ויש להם על מה לסמוך. מיר'צה אליאדה, חוקר הדתות הנודע בן המאה הקודמת, כבר עמד על כך שאחד המאפיינים היחודיים לסיפור הבריאה המקראי, הינו העובדה שהעולם נברא במילים. מילותיו של הבורא מובילות את מעשה הבריאה, מן היום הראשון ועד היום השישי, מן האדם ועד האור. כלשון משורר תהלים, "בדבר ה' שמים נעשו". אלא שבכל זאת התשובה הזו לא תהיה מדויקת.
זכינו ובדורנו שבה לתחיה השפה העברית, השגורה בפינו. זכות זו מאפשרת לנו, ואף מחייבת אותנו לדקדק בכל מילה ומילה בתורה, לעמוד על הדקויות השונות, והבדלי המשמעות בין מילה אחת לחברתה. הדבר נכון שבעתיים כשאנו עוסקים בשפה עצמה, המשמשת את אלוהים לברוא את עולמו, ולתקשר עם ברואיו. נהוג לומר שלאסקימואים יש מילים רבות לתאר סוגים שונים של שלג, ובגמרא נוכל למצוא מילים מגוונות לתיאור מצבים שונים של מחלוקת. ועל כן עלינו לדייק במושג המשמש את אלוהים בבריאה. וכשנעשה זאת נגלה שאלוהים מעולם לא ברא את העולם בדיבור. אלוהים בורא את העולם באמירה. על אף שבשתיהן אלוהים פועל בשפתו ומילותיו, ההבדל בין השתיים דרמטי למדי.
תקשורת היא מה שעומד בבסיס השפה, אך הדרך להעביר את התוכן הרצוי לנו משתנה מאופן אחד למשנהו. כך כשאני אומר אני פועל פעולה אחרת ושונה מאוד ממתי שאני מדבר.
דיבור הוא תקשורת שפועלת מתוך קרבה. כשאני מדבר אני יכול לדבר **עם** מישהו. לעומת זאת אמירה פועלת באופן אחר. אין אמירה **עם** מישהו, אלא **אל** מישהו. באמירה יש ריחוק מובנה בין שני הצדדים. הריחוק הזה הוא שמאפשר גם את עצמתה של אמירה, אמירה יכולה להתפרש באופן ברור הרבה יותר מדיבור, אשר מעצם הוויתו קרוב יותר לשיחה, ואולי אף גמיש יותר מטבעו.
כשמתקיים דיבור בין שניים, ניתן לומר עליהם שהם מדברים, גם בזמן שרק אחד פועל את הדיבור כרגע, והשני שותק. ואילו אמירה תמיד תהיה שייכת לצד אחד בלבד בשיחה, ולעולם לא נגיד על שניים משוחחים שהם "אומרים".
אם נעטה על עינינו את המשקפיים המבחינות בין המילים החשובות הללו, נגלה שמרחב הדיבור בתורה, תופס מקום מרכזי בתהליך שהתורה מבקשת להעביר את האדם. היכן שהדיבור מתוקן ושלם, קיימת קרבה, מתרחשת אחווה ומתאפשר חיבור וקשר. ואילו במקום שהדיבור נפגם, כל אלו מוטלים בספק.
כך למשל כשמתארת לנו התורה את המצב הקשה בין יוסף ואחיו, משתמשת התורה במילים הכואבות- "וישנאו אתו". לכאורה מה ניתן להוסיף על תיאור שכזה. אולם הפסוק לא עוצר שם, ומספר לנו במה באה לידי ביטוי אותה שנאה, שמתוכה "לא יכלו דברו לשלום". ניתן לחשוב שה"שלום", הוא העיקר בתיאור הזה, אולם למעשה המילה החשובה כאן היא "דברו", דברו דייקא.
התפנית הגורלית בסיפור מתרחשת במפגש השיא בין יוסף ויהודה, בו יהודה ניגש כדי לתקן את המצב. יהודה מבקש "ידבר נא עבדך דבר באזני אדוני...". גם כאן, לא רק שיהודה מבקש "לדבר", אלא שמוסיפה התורה לפיו "דבר" נוסף, כמו רומזת לנו להתסכל מקרוב על תיקון האחווה בין האחים, שיגיע דרך הדיבור. ואם לא די בכך, סופו של הסיפור אף הוא בדיבור. וכאשר מגלה יוסף את פניו לאחיו, מסופר כי -"וַיְנַשֵּׁ֥ק לְכָל־אֶחָ֖יו וַיֵּ֣בְךְּ עֲלֵהֶ֑ם וְאַ֣חֲרֵי כֵ֔ן דִּבְּר֥וּ אֶחָ֖יו אִתּֽוֹ:". שוב המילים החומות את הפסוק לכאורה מיותרות, משמעותן מתבהרת רק לאור המבט על תהליך הדיבור שעברו האחים. אותו דיבור שלא היו מסוגלים אחיו לדבר כששנאו אותו, הגיע לבסוף לתיקונו.

לא ניתן לדבר אודות הדיבור מבלי לתת מקום לתהליך שעובר גדול הנביאים, משה רבינו, מוסר התורה. משה מסרב בתחילה לשליחות האלוהית כשמעיד על עצמו כי "לא איש דברים" הוא. ולכאורה מוזר לחשוב על משה, שגדל בבית פרעה, כאיש שאינו יודע לדבר. אלא שמשה יודע שהדיבור שמבקש ממנו הקב"ה הוא דיבור שמצריך מסוגלות מסוימת למול העם, יכולת שמשה באותו הזמן עדיין לא מורגל בה. הוא דורש קרבה. זו הסיבה שהקב"ה אינו פוטר את טענתו של משה בלא כלום. הקב"ה שולח את משה אך מציב לימינו את אהרון אחיו. זאת כיוון שלעומת משה אשר אינו איש דברים, אלוהים מעיד על אהרון כי "דבר ידבר הוא". לעומת משה שבא מבחוץ, אהרון הוא בשר מבשרו של העם. הוא מסוגל לדבר.
כמעט ארבעים שנה מנהיגים משה ואהרון את העם בזוגיות. משה מול הקב"ה, ואהרון מול העם. עד שלבסוף אהרון מת לפני תום המסע, ולפני שמשה הספיק להכין את העם לכניסה לארץ. או אז משה עושה את הצעד הגדול לפני שיורד מן הבמה, ופוצח בנאום חייו. לנאום הוא נתן כותרת אותה אנו רגילים לקרוא במחי יד. הנאום נקרא ספר **דברים**. ואמנם אנו כבר גורסים את שם הספר בהרגל, אלא שהרגל זה מונע מאיתנו לרדת לעומק המסר שמבקש משה לספר לנו, כמנהיג שעבר ממי שאינו איש דברים, למי שמוסר את הדברים, לאחר שאיבד את אהרון שדיבר בעבורו.


## ממאמר לדיבור
ולא רק האדם עובר תהליך של תיקון הדיבור. רבים ממפרשי ודרשני התורה כבר עמדו על הקשר בין עשרת הדברות, לאותם עשרה מאמרות בהם נברא העולם. אך כאשר אנו קוראים את הסיפור דרך האבחנה והקשר בין מושגי הלשון, הרי שההקבלה מקבלת אור חדש. בנקל יכולנו לחשוב שעשרת הדברות יכלו אף הם להיות עשרה מאמרות. ואולי אף היה מתבקש שכך יהיה. עשרת הדברות עומדות כחוקים מאירים וברורים, רובם אפילו אוניברסליים. כל דיבר שניתן בסיני, הוא סוג של מאמר העומד בפני עצמו כקריאה ברורה לכל באי עולם. אלא שהתורה קוראת להם עשרת הדברות במכוון. אותם "עשרת הדברים" כפי שמכונים בלשון הפסוק, באו להשלים את אותם עשרה מאמרות בהם נברא העולם, לא רק בתכלית של מתן התורה לישראל, אלא גם באופן שבו מתקשר הקב"ה עם ברואיו. אם בבריאת העולם אלוהים אמר, הרי שלישראל אלוהים מדבר. אם בבריאת העולם מאמרות הבורא עמדו לבדם, הרי שבעומקן של עשרת הדברות, מעצם הגדרתן, מבקש הקב"ה לשוחח עם ברואיו. לקיים קשר של דיבור עם מקבלי התורה. תורה שבעל פה כמו מונחת לנו בפשט הפסוקים המתארים את מעמד הר סיני.

## לידת הדיבור
בפתיחת חיבורו, גילוי וכיסוי בלשון, עוסק ביאליק במילים. הופעתה של מילה, אומר הוא, משולה ללידה. על כל החבלים הכרוכים בכך, ועל כל הפלא כאחת. חז"ל לימדו ששורשה ומהותה של מילה, טמונה בהופעתה הראשונה בתורה. ומכיוון שהסתכל הבורא באורייתא וברא עלמא, הרי שהופעה ראשונה של מילה בתורה, היא למעשה הופעתה הראשונה בעולם. אם כן, מוכרחים אנו לתור אחר המקום הראשון בו ירד לעולם הדיבור. הפעם הראשונה שמופיע הדיבור בעולם, מגיעה ברגע של שינוי עולמי מובהק, הרגע בו נגמר המבול. "וידבר אלוהים אל נח לאמור, צא מן התיבה...". המדבר הראשון הוא אלוהים, תוכן הדיבור הוא פנייתו אל נח, האדם שאמור כעת להחיות את המין האנושי בעולם שחרב. עד אותו רגע אלוהים רק אמר, ומעולם לא דיבר. לא כל שכן ברואיו שלא דיברו זה עם זה. גם בפניותיו לאדם הראשון, וגם לנח אותו הוא מזמין לתוך התיבה (העומדת כמילה במדרשים הרבים), אלוהים אומר, ואומר.
רק ביציאה הדרמטית מן התיבה, אלוהים בוחר לדבר. הזמן בו מתקיימת פניה אלוהית זו אל האדם, הינו לא פחות מהתחלה מחודשת של העולם, שנמחה זה עתה על כל הקיים בו. הזמנה של אלוהים לצאת ולפעול בעולם, תוך כינון הברית הראשונה בין הבורא לאדם שנברא בצלמו. אלוהים שברא את העולם והאדם במאמרו, בחר להחריבו. תחתיו מנסה אלוהים ליצור עולם חדש, קשר חדש עם האדם, בדיבור.
אל לנו לטעות ולחשוב שבעולם זה אין מקום למאמרות. כבר באותו הדיבור לנח מסתתרת גם אמירה. אלא שאמירה לבדה לא תוכל לעמוד, ללא הדיבור שילווה אותה.
כשאנו נתקלים בדיבור הבא שמופיע בתורה, מתבהר לנו עוד יותר חטאם של אנשי מגדל בבל, שהתאפיינו בשפה אחת ששלטה בעולמם. הם אמנם ניסו לפעול עם הדיבור שזה עתה ירד לעולם, אך הגיעו מתוך שפה אחת ל"דברים אחדים". מצב שהוא למעשה הפך מהותו של הדיבור, הנפתח ומתפרט לכדי שיחה וחיבור בין רבים.
אין זה מפתיע שהפעם הבאה בה ניתקל בדיבור בעולם, תהיה בפנייתו של ה' לאברם: "וַיֹּ֤אמֶר יְקֹוָק֙ אֶל־אַבְרָ֔ם לֶךְ־לְךָ֛ מֵאַרְצְךָ֥ וּמִמּֽוֹלַדְתְּךָ֖ וּמִבֵּ֣ית אָבִ֑יךָ אֶל־הָאָ֖רֶץ אֲשֶׁ֥ר אַרְאֶֽךָּ". אותו מאמר מכונן שהתניע את תולדות עמנו, ניתן על ידי ה' כאמירה. אולם אברהם ידע לשמוע בתוכה דווקא את הדיבור: "וַיֵּ֣לֶךְ אַבְרָ֗ם כַּאֲשֶׁ֨ר **דִּבֶּ֤ר** אֵלָיו֙ יְקֹוָ֔ק וַיֵּ֥לֶךְ אִתּ֖וֹ ל֑וֹט וְאַבְרָ֗ם בֶּן־חָמֵ֤שׁ שָׁנִים֙ וְשִׁבְעִ֣ים שָׁנָ֔ה בְּצֵאת֖וֹ מֵחָרָֽן". אברהם ידע לחבר בין המאמר והדיבור האלוהי, לקראת בחירתו וייעודו המתבטאים בברית המתכוננת בין אלוהים ובינו- ברית המילה.
מתוך בריתות אלו בין אלוהים והאדם, המתחילות בנח ואברהם, יתפתחו הדיבור והאמירה לתהליך ארוך של תיקון העולם. אותו הדיבור יוסיף ללוותנו בצמוד לכל אמירה אלוהית, יוסיף ויתפתח לכדי עשרת הדברות המשלימות את אותם עשרה מאמרות.  אותו הדיבור ילך וישתכלל עם כל שלב בדרך, עם כל "וידבר אלוהים אל משה לאמור". עד שנגיע לכדי הדיבור המתוקן, בין אדם לעצמו, בין אדם לחברו, בין אדם ואלוהיו. 


___

מירצ'ה אליאדה, חוקר הדתות הנודע בן המאה הקודמת, עמד על כך שאחד המאפיינים המייחדים את סיפור הבריאה מסיפורי בריאה אחרים בעולם הקדום, הינו העובדה שתורת ישראל מספרת על עולם שנברא במילים. מילותיו של אלוהים בוראות את העולם, מן האור ביום הראשון ועד האדם בסופו.
מרחב השפה נוכח בצורה משמעותית גם בהמשך סיפור הבריאה, ובכלל בפרשות הראשונות, בראשית ונח, בהן העולם עוד כה בוסרי ובראשיתי מעצם הוויתו. כך מסתיימת פרשת נח בסיפור מגדל בבל אשר בו היתה שפה אחת, וסופו שבלל הבורא שפתם של בני האדם, ועל כן נפוצו הם לכל עבר.
אולם שפה מטבעה מורכבת מילים מילים, וכדי להבין אותן לעומק, עלינו לדייק בכל מילה ובמה שמבחין אותה מחברותיה. נהוג לומר שלאסקימואים יש מילים רבות לתאר סוגים שונים של שלג, ובגמרא נוכל למצוא מילים מגוונות לתיאור מצבים שונים של מחלוקת. בכל נושא ראוי להבחין במובנה המדויק של המילה המתאימה, על אחת כמה וכמה כשאנחנו עוסקים בשפה עצמה.

אם נשאל את הבקיאים בסיפור הבריאה, כיצד ברא אלוהים את העולם? רבים יענו בתשובה מהירה- בדיבור. וכאמור לעיל, אלוהים וודאי פעל בבריאה במילותיו.
אלא שאין זה נכון. אלוהים לא בורא את העולם בדיבור, אלא באמירה. וההבדל בין השתיים, גדול למדי.




אמירה יכולה לעמוד בפני עצמה, אני אומר למישהו משהו, אני יכול להיות גם מנותק ממנו בשעת האמירה.



---
העולם לא נברא בדיבור אלא באמירה.
תהליך התיקון הוא לעבור מאמירה לדיבור.
אלא שהדיבור אינו מופיע עד לאחר המבול! ועוד ביציאה מן התיבה (בעשט)

מגדל בבל - דברים אחדים. הלכו מהר מדי, ולא הצליחו . צריך עיון מה היה שם בנושא זה. אולי השפה האחת. 

לאברהם אלוהים אומר והוא הולך כאשר דיבר!

ואילו בעקדת יצחק אין דיבור אלא רק אמירה!
כמו גם אצל יצחק בגניבת הברכות, איון דיבור אלא רק אמירה!

אצל בני חת אברהם מנסה המון לדבר. ולכן גם אומר שמעוני נא.

יעקב שולח שליחים לעשיו - ומבקש מהם לדבר!

יעקב הוא הראשון שהק מדבא **אתו!!!** ולא עליו או אליו**

האחים שונאים את יוסף ולא יכולים - **דברו לשלום**

ולאחר מכן במכירה גם שם אין שום דיבור אלא אמירה!

שכם בן חמור מנסה לדבר על לב דינה, ואדת פוטיפר מדברת על לב יוסף


ואילו יוסף כשהוא פוגש את האחים- הוא מדבר אליהם! מדהים

בפעם השניה - הוא אומר להם, הם מדברים על לב האיש אשר על הבית

ויהודה במפגש השיא- מדבר דבר באזני יוסף!

ובסוף- דברו אחיו איתו



ובאמת במעמד הסנה הקב"ה לא מדבר אל משה אלא אומר


ובפרשת וארא- וידבר אז ויאמר


ואמר הרב יצחק בצורה מדהימה:
וידבר ה' אל משה לאמר- זוהי כל התורה כולה.


צריך עיון גדול מתי דבר הופך לTHING


זכינו ובדורנו אנו מדברים וחושבים בשפה העברית. שפת הקודש בה נברא העולם, ובה נתנה התורה. על כן יכולים אנו להבין את הדקויות המבחינות בין מילים שונות, בעזרת השימוש הפשוט שלנו בהן.
כך אם נתבונן במילים אמירה ודיבור, הרי ש

מסורת היא בידינו, שהמופע הראשון בתורה של מילה, טומן בחובו את השורש של המושג או המילה.
הפעם הראשונה שמופיע השורש דבר בתורה, היא במובן של דיבור. אך הרגע בו מופיע אותו דיבור, הוא רגע דרמטי בתולדות האנושות. הדיבור הראשון בעולם למעשה מדובר על ידי ה', אל נח, כשאלוהים מנחה אותו לצאת מן התיבה. אותו הרגע הוא רגע המשול לבריאת העולם, להתחדשות העולם אחר החרבתו בידי שמיים במבול. אם בראשית נברא העולם באמירה, הרי שהניסיון לתקן את העולם הוא בדיבור. אמירה לבדה אינה יכולה להחזיק, אמירה היא מונולוג, ואילו דיבור הוא פתח לשיחה.

בתווך נראה כעת כיצד מערכות היחסים בתורה כולה, בין איש לרעהו, ובין אדם לאלוהיו, נעות בין דיבור ואמירה חליפות, בניסיון להגיע אל התיקון השלם.

התורה שבעל פה היא תורה של דיבור, מעצם הגדרתה. אם אמירה 
