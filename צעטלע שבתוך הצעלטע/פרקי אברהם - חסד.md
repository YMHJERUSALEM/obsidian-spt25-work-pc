


השפה העברית, שפתו של אברהם, מעניקה לנו לעתים מילים שכמעט לא ניתן לתרגמן.
 אחת מהן היא המילה חסד. חסד שונה מסתם מעשה טוב, חסד הוא אנרגיה של השפעה. אברהם אבינו היה האיש שגילה את מידת החסד של אלוהים בעולם.
 בהמשך לאמונה שיכול להיות שינוי, אברהם מביט על האנושות כולה ורואה בה את פוטנציאל הטוב הגלום בה. החסד הוא ההשפעה של הטוב הזה החוצה, ללא גבול, ללא תמורה, ללא תנאי. כך אברהם פועל בעולם, וכך הוא גם מקדם את אמונתו. אברהם יודע שאם הוא אוחז בטוב, וגילה דרך טובה, הוא יאנו יכול לשמרה לעצמו. הטוב של אברהם כה בוער בו, עד שהוא כמעט יוצא מאליו. אולם אברהם לא רצה להפיץ את ערכיו באמצעות כח וכחניות, אברהם לא כופה את דרכו, ולא מחפש שליטה כדי לבשר את בשורתו. אברהם פועל באמצעות השפעת שפע טוב ללא גבול וללא תנאי, ומאמין שהחסד הזה יווכח בעולם כולו.
 כאשר אברהם עומד ומדבר עם אלוהיו, מופיעים לפניו אורחים, מבלי להתבלבל אברהם עוצר את שיחתו עם אלוהים, והולך להכניס את אורחיו לאהלו הדל במדבר הנגב. אברהם מלמדנו שהחסד האנושי גדול אפילו משיחתו עם אלוהיו, כי כך הוא מגלה את החסד האלוהי ששוכן בתוכנו.

מידת החסד של אברהם עד היום ניכרת בצאצאיו. מצוות הצדקה למשל משותפת ליהדות ולאסלאם.
מדינת ישראל ממשיכה את דרך החסד של אברהם, עם כמות בלתי נתפסת של ארגוני צדקה, חסד וסיוע. החל מתמיכה בנזקקים, דרך סיוע לבעלי מוגבלויות, עובר בארגוני גמילות חסדים לכל צורך שהוא, ועד טיפול בנפטרים המוגדר ביהדות חסד של אמת- חסד שלעולם לא תינתן בעבורו כל תמורה.
	
	להרחיב נתונים?


