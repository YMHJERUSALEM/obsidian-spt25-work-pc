#לסדר 


משך חכהמ לפרשת וילך, על פי הר בסתיו-
משה כתב את התורה באותיות כתב עברי ק'ום משום שאף אחד לא יכל ללמדו, או לקראו (צריך בדיקה אם הוא צודק)
ואילו עזרא הסופר החליף לכתב נגיש לכל

בדומה ל רפורמציה


משך חכמה דברים פרק לא פסוק ט (פרשת וילך)
(ט) ויתנה אל הכהנים בני לוי. בירושלמי סוף פרק א דיבמות (הלכה ו): ראה (רבי דוסא בן הרכינס) את ר' אלעזר בן עזריה וקרא עליו (תהלים לז, כה) "נער הייתי (גם זקנתי ולא ראיתי צדיק נעזב וזרעו מבקש לחם"), מכירו אני שהוא דור עשירי לעזרא ועיניו דמיין לדידיה (עכ"ל). הענין, כי מצאנו בעזרא ששינה הכתב. והוא כי באמת יאות לפי משפטי התורה אשר התורה תהא מסורה ביד הכהנים הלויים, והזקנים אשר יש בהם כל מכמני השלמות, והפרושים היושבים בירושלים. וכל מי שנדבו לבו להתקרב אל התורה יבא לירושלים, כמו שמצאנו בר' אליעזר בן הורקנוס. והיו הישיבות הגדולות אשר נקבצו כל הראוי בהן לפי חכמת בינתם. וכן מצאנו בספרי על קרא (דברים יד, כג) "למען תלמד ליראה את ה'" [הביאו תוספות בבא בתרא כא, א]. ומפני זה היה התורה כתובה בכתב עברי, למען לא ילמד מי שאינו ראוי, ויהיה כזורק אבן למרקוליס, ולא ירהב הנער בזקן לאמר: גם אנכי הרואה ויודע סתרי החכמה כמוך. אמנם עזרא ראה בזמנו לפי פזור ישראל בעמים והשכח מאתם עקרי תורה [כאשר מצאנו בנחמיה ובדברי הימים] ונסתם החזון ובטלו הרואים באספקלריא המאירה, יותר נאות לכתבה בלשון מובן לכל הרוצה לדעת, "וחכמות בחוץ תרונה" (משלי א, כ), ומוטב להגיע אל המטרה הנאותה להרחיב הדעת בארץ [כאשר באמת נתפשטה עד מאוד התורה בזמן בית שני, כידוע] ולסבול ההיזק המגיע אשר כבר הגיע מזה בבית שני כידוע מתלמידים שלא שימשו כל צרכם. וזה שפט ברוח הקודש רוח א - להי אשר הופיע עליו ממרום, והפליגו חז"ל זה עד כי אמרו (סנהדרין כא, ב) ראוי היה עזרא להינתן תורה על ידו כמו על ידי משה. ואמרו (סנהדרין כד, א): עילם - זכתה ללמוד ולא ללמד. מאי בבל? (אמר ר' יוחנן בלולה במקרא בלולה במשנה בלולה בתלמוד), עיין רש"י. וכן מצאנו ענין כזה לרבי אלעזר בן עזריה, שרבן גמליאל הנשיא היה בדעתו לסתום כל דבר המקובל ולבלי לפרש טעמו, כאשר מצאנו לו בכמה מקומות "מקובל אני מאבותי". וכן שלא לקבל רק הנאות להגיע אל מטרת השלמות ולמעט התלמידים, וכל מי שאין תוכו כברו - אל יכנס (ברכות כח, א). לא כן ראב"ע, מצאנו לו שמיד שישב בנשיאות אמר: כל הרוצה לכנוס יבא ויכנס, ואיתוספו ארבע מאות ספסלי בבי מדרשא (ברכות שם). וכן בכמה מקומות תמצא שמפרש טעם של דבר, עיין בחגיגה (ג, א): טף למה באין? אלא כדי ליתן שכר טוב למביאיהם. וכן בכל מקום הפליג בהתפשטות התורה וריבוי לומדיה, והוא שאמר (ירושלמי שם) "ועינו" - רצונו לומר עינו הצפויה למרחוק הבטה כללית כמו "עיני העדה" (במדבר טו, כד), וכמו "עיניך יונים" (שיר השירים ד, א) [עיין מדרש (שם)] בהבטה אל הנהגת הכלל - הוא דומה להנהגת עזרא הסופר, ונכון.


[[היסטוריה של עם ישראל]]


