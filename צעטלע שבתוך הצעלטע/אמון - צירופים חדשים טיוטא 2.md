[[אמון - צירופים חדשים טיוטא 3]]


משבר האמון זוהיה חוויה הקיומית שהחברה שלנוש רויה בה. אולם למשבר אמון יש השלכות ותוצאות, התואצה הישירה של משבר האמון היא התקיעות. התיקועת אינה חוויה, התיקעות היא עבודה מציאותית. המערכות אשר אמורות להניע את הציבור קדימה, את המציאות ולהגיב  אליה, תקוועת, מפאת משבר המאון. קשה לזוז כשאין אמון.
אך למשבר האמון יש גם ביטוי, במה הוא מתטבא משבר האמוןו? הוא מתבטא בחוסר פשר אשר יוצר את תוצאת התקיעות. חסור הפשר הזה יושב על חבסר היכולת להבין בין הצדדים.

ולכך יש מענה- דאגה.


להוסיף - לא נחפש אהבה
לא נחפש הסכמות
מי שמחפש אהבת ישראל לא ימצא את זה כאן
מקום לדאגה, למי שדואג, דואג נורא.
דאגה בלב איש ישיחנה
כך נשיב אמון
וכך נוכל לנוע קדימה.
התקיעות היא המניע


שלבים-
אמון
פשר
תנועה אפשרית

דאגה היא שורש האמון
תנועה אפשרית מתוך הבנה של דאגה
נטרול של תחושת האיום

אמנות ככלי


משבר אמון, זועקות כותרות העיתון. וידיעה מתחת מדווחת על כך שעקב הצעת אי אמון המועלית בכנסת, ראש הממשלה יצא מוקדם ממשפטו שעוסק בהפרת אמונים. אדם זועק את שחסר לו, כל שכן ציבור. ונראה שאמון כבר לא גר כאן יותר, אך כולם עדיין מוסיפים לשלוח לו מכתבים. אלא שללא אמון אין תזוזה, ללא אמון אין תנועה, ללא אמון אין פשר ואין יכולת להתקדם. למשבר אמון יש תוצאה ישירה, והתוצאה המיידית היא - תקיעה. אם נודה על האמת, יותר מדי דברים תקועים במציאות הישראלית שבה אנו חיים. מדינה וחברה מוכרחים להיות בתנועה, ולו רק כדי לא לעמוד במקום ולהישאר מאחור, במציאות שרצה כלכך מהר. ובתקופה הנוכחית, בה נראה כי המציאות כולה רצה במהירות כפולה, התנועה נצרכת על אחת כמה וכמה. התקיעות נמצאת בכל מקום. וועדת חקירה לא קמה וספק אם תקום. חבלי ארץ רחבים נותרים עדיין ללא שיקום. צרכי הבטחון, החוץ והפנים עולים על גדותיהם ללא מענה, ואם יש דבר אחד וודאי, הוא שללא אמון, דבר מאלה גם לא יקרה. 

כל שינוי במציאות דורשת מהלכים אמיצים, מבט חדש שמחייב סיכונים. אך ללא אמון אין סיכוי לסיכון. השמאל חושד בימין והימין לא מאמין במניעיו של השמאל. אפילו על האופן בו יחקר האסון הכבד בתולדות המדינה, אי אפשר להגיע להסמכות, כי אף צד לא מאמין לשני. 
כמו דף שגיאה העולה בדפדפן, ומדווח שאבדה התקשורת עם השרת, כוחות מנוגדים מניעים אותנו לכיוונים שונים כרגע, והמתח לא יוכל שלא לקרוע אותנו, ללא אמון שיווסת אותו לתנועה הנכונה, או לתנועה כלשהי למעשה.
עמידה ללא תנועה כמוה כנסיגה לאחור. המציאות המשתנה באופן כה מהיר מחייבת תגובה, לא כל שכן יוזמה. אך ללא אמון אי אפשר לנוע אפילו בצעדים קטנים, שכן חוסר ההבנה הציבורי יוצר תחושת איום המסנדלת תנועה. באמון תהא גאולתנו, באמון לכל הפחות נצא מתקיעותנו. ואמון הוא מצרך יקר. אך כדי לדעת היכן נוכל למצאו, צריך לדעת היכן הוא גדל. 
מסה קצרה זו תבקש להציע כיוון להוציא אותנו מן המצב התקוע, בו אנו עומדים ללא תנועה. מתוך עמידה על שורשי האמון המצוים בדאגה, אותה יש לחשוף.



##### אמון; נעים להכיר
בכל פעולה של תקשורת אנושית טמון אמון. כשאנו פותחים את פינו אל העולם, כשאנו כותבים או משוחחים, כשאנו מפרסמים או יוצרים. ברגע ששחררנו משהו לאוויר העולם, אנו מביעים אמון בעולם שיש מקום למה שביקשנו להביא. מביעים אמון בקהל שיפגוש את יצירתנו, שישמע את דברינו. אנו מביעים אמון שמישהו יוכל להבין אותנו. אפילו מילים אלו שנכתבות כעת ונקראות על ידך, נולדו מתוך אמון סמוי ואולי כמוס, שהן יוכלו לפגוש עין מבינה, אולי אף טובה.
אמון מצוי כבר בחוויה הבסיסית הראשונית ביותר של הקיום האנושי. כשתינוק יוצא לאוויר העולם הוא מאמין שיש מי שמחכה לו שם. האינסטינקטים החדים של התינוק מכוונים כולם אך ורק לדבר אחד, להישרדותו. לו היה לו ספק קל שבקלים שלא ידאגו לו בחוץ, לא היה יוצא. האמון מכוון את פעולותינו מן הרגע בו נשמנו את נשימתנו הראשונה בעולם.
מה מגדל את האמון בחיינו, ומנין הוא מגיע למקום הראשוני הזה?
הבנת האמון תוכל להתבהר מתוך מבט על שורשו הלשוני בקיום. אין המילה אמון אלא בתה האמיצה של מלאכת האמנה. בזו ואף בזו, מסתתרת ובונה האם הנמצאת בשורש המילה והפעולה. חום האם והמגע הדואג והחומל, מבסס בקרבנו את התובנה שיש לנו על מי לסמוך.
וכמו האם כל מי שנושא במלאכת האמנה לאחר, מאמן אותו, ומטמיע בו אמון הגדל עם כל מבט דואג כנה, שלא ניתן להזדייף. אדם הגדל בבריאות, עם הדאגה "האמהית" או הדומה לה, יוצא אל העולם באמרו הן לחיים. מתמסר אליהם בתמימות. האם כמשל לתחושת הבית, ההגנה, הבטחון והתום, מייצרת אמון.

שושני הילדות המרופדים מגלים את קוציהם מהר למדי. בדרך הקשה אנו לומדים לצמצם את תנועת האמון. פה אנו בולמים אותה כדי שלא ניפגע, ושם כבר הבנו שממנו או ממנה עדיף להיזהר. והאדם הקורא זאב זאב, יוותר לבדו ולא נגיע, אבוי גם כשיצטרך. המאון הטבעי הסמוי שלנו בחיים מוסיף להתמיד, אך לצידו נוסף האמון הנרכש, אותו אנו מעניקים רק למי שעומד בתנאים הבסיסיים. בכך אנו למדים להיות ראויים גם בעצמנו. להתאמץ להיות להיות זכאים לאמון של הסוביים אותנו. לאמון הנרכש וגם לזה הטבעי, ולא לקחת אותו כמובן מאליו.
ואף על פי כן למרות הסייגים המתווספים למערכת האמון שלנו, נותר בנו אמון בסיסי אל העולם. אמון אשר בלעדיו כמעט ולא יהיה טעם לקום מן המיטה. אותו אמון הנולד מן ההשפעה "האמהית", הביתית והמוגנת, מוליך אותנו אל משמעות ואל פשרם של החיים.
אנו מאמינים שיש לנו תכלית ותוחלת. אנו מאמינים שנוכל אף למצוא לתכלית זו, שותפים. אנו מאמינים במערכות המניעות את העולם סביבנו, ואנו מאמינים שנוכל באמצעותן לפעול ואף להגשים. החל מהאמון שנותן אדם בבת זוגו, דרך האמון הניתן בכסף שעובר מיד ליד, שישמור על ערכו למחר. השמש תזרח מחר אנו מאמינים והולכים לישון עם לב שקט.
האמון הבסיסי בקיום נמצא בדרך כלל בזרם התת מודע של מהלך החיים, אולם חוקר בשם ניל וילסון העלה אותו מעל לפני השטח, כשהציע את תאוריית החסד בפרשנות ובתורת הלשון.
וילסון מצביע על כך שכברירת מחדל, אנו נפרש את דברי חברינו באפן ההגיוני והמתקבל ביותר על הדעת. כמו נבקש למקסם את ההיגיון והערך המובע בדבריהם. אם יש דרכים שונות לפרש אותם, הרי שנבכר תמיד את הדרך המוציאה את דברי חברינו בצורה הטובה ביותר, זו שתעשה איתם את החסד הגדול ביותר. כך למשל אם אשאל חבר בהפתעה מנין לו הפירות היפים הללו, והוא ישיב לי עם בת צחוק שהוא גנב אותם, הרי שאפשר את דבריו כבדיחה. ברור לי שאינו גנב, למרות  שלכאורה הרגע הצהיר על עצמו ככזה. וכשאדם אומר לילד שהוא חמוד עד כדי כך שהוא יאכל אותו, הילד אולי יבהל בעם הראשונה, אך מאוד מהר הוא ישמח מן המחמאה שניתנה לו ויחייך.
לא נוכל להלך בעולם כשאנו פתיים גמורים, אך ללא האמון הבסיסי המוליך אותנו בפשטות כמעט בלתי מורגשת, לא נוכל להבין או להיות מובנים. ללא אמון בסיסי המשמעות תהא נעדרת, ולחיים לא יהיה כל פשר.

##### אמון כבר לא גר כאן יותר.
מדינת ישראל 2025 היא מקום חסר פשר.
כפרטים אנו מאירי פנים זה לזה, אך כשמתקבצים על פי עמדות בשיח הציבורי, נראה כי תהום פעורה בין המחנות החונים, וכל אחד מהם פניו לכיוון אחר. וכשם שפרצופיהן הופכיים כך דעותיהם הפוכות. אלא שלכך נוספת המחשבה המבהילה כי מן הארץ אבדה שפה משותפת. ובבית המשותף תחושת סכנה מאיימת על הכל. זוהי תוצאה ישירה של היעדרו של האמון.
ובהיעדרו של אמון אין מנוס מן המסקנה כי תאוריית החסד של וילסון הפכה בישראל של היום לתאוריית החסר. איש מן המחנות לא מצליח להבין את רעהו או יריבו. תחת פרשנות מיטיבה ומוקירה, כל מחנה מפרש את דברי מתנגדיו לא על פי הדרך המטיבה ביותר, אלא על פי הרעה ביותר שניתן להעלות על הדעת. התנגדות לעסקה עם האויב הופכת מיד לתמיכה במות חטופים חס ושלום, ואילו תמיכה בעסקה משולכת כתמיכה ברצח חפים מפשע על ידי מחבלים משוחררים. גם כאשר אין כל קשר בין הנאמר למושלך, האמון הבסיסי באדם התחלף בחשדות, שהפכו לוודאות המייחסת ליריב את המניע השפל ביותר שיכול להתקיים. 
כדי להגיב למציאות על החברה הישראלית להוסיף ולנוע, אך כל תנועה כרגע היא מן הנמנע. המערכת הציבורית לעד בנויה מפשרות מושכלות בין כוחות מתנגדים. אלו מתכנסים להסכמה, או לכל הפחות להבנה המאפשרת פעולה במציאות. אך כשאין אמון אין פשר, ופשרה הס מלהזכיר. תחושת האיום הצומחת תחת ההבנה בהיעדר אמון, מייצרת מצב של מאבק מתמיד, מאבק קיומי אכזרי ומר, מאבק היוצר תקיעות של מגננה. אמון הוא השורש המאפשר צמיחה, אך כרגע השורש מתחפר מתחת לאדמה.

ובכל זאת ניבט האמון מבעד לקרנות הרחוב.  האמון הסמוי עולה מעל לפני השטח כשאנו פוגשים את האנשים המבקשים לשנות. בין אם מדובר במחנך הספון בכיתתו עם תלמידיו, ובין אם נביט באישה היוצאת שבוע שבוע להפגנות. כל אדם המבקש לראות שינוי במציאות מביע אמון בעולם שהנה, אפשר אחרת. הנה עוד אמצא שותף איתו אוכל לשנות. 
יתרה מזו. לא שובר משבר האמון אלא את המאמינים. מי שמאמין לא מתייאש, ומי שהתייאש כבר מזמן איננו כאן. משבר האמון מכאיב למי שמאמין שיכול להיות כאן אחרת. ההיעדר מדליק את האש שעוד דולקת, ואדם זועק את שחסר לו. משבר אמון זועקות אלי כותרות העיתון, ואני רואה מתוכם בקשה של אמונה.
בין הצדדים הנצים האמון כמעט ואבד, אך בינם לבין עצמם האמון בוער כמו גחלים לוחשות - אפשר לשנות, יש למה לקוות. ועל הדיסוננס הזה, בין האמון החזק המונע יאוש, לאי האמון המובע באדם שמנגד, יש להעמיק את המבט.

##### מלחמת קודש
כדי להביט נכוחה בהיפוך הקוטבי הזה, עלינו לחדד את הקוים. שכן ההתנגדות במאבק על העמדות הציבוריות, אינו מסתכם בהנחה שהצד השני טועה, אלא כאמור לעיל, משליכה עליו הנחות יסוד כה חמורות, ששורשן באי אמון בסיסי בעצם קומת האדם שבתוכו. אם אלו הן עמדותיו, הרי שהוא אדם רע מיסודו, או לכל הפחות חורש רעה כלפי, מסיקים לעצמם רבי מדי מן הצדדים.
אנרגיה זו של ויכוח ומאבק, יותר משהיא דומה למאבק ציבורי פוליטי, דומה היא מדי לאנרגיה של מאבק דתי. ככזה, המאבק מתאפיין באמונה באמת יוקדת שאינה מאפשרת להסיט את המבט מן האש המחממת של הדעה הנכונה. "היטיבו מאד אשר אמרו" כותב תומאס קארלייל לפני כמאתיים שנה, "כי דת כל אדם הוא הדבר העיקרי שבו. דת האדם או העם." ומדייק דבריו: "הדבר שהאדם מכַון אליו את לבו באמת וחושב אותו לודאי,... זהו בנין‑אב לוֹ, אשר מכריע את כל השאר. זהו **הדת** שלו;" אותה וודאות נחרצת בליבותיהם של החולקים, אותה אמת מתנהגת כמו דת. וכשאנו פוגשים תנועה מתנגדת, אנו יוצאים כמעט למלחמת שמד. האמונה בעמדות הפכה לרכיב כה מרכזי בחייהם של הצדדים, עד שהן נוצקו כיסוד דתי, ומי שמתנגד לו מתנגד לעצם קיומם של החיים, ועל כן הוא מוכרח להיות מונע משורשים כה שליליים. במצב כזה אמון לא יכול כלל להופיע, ווודאי ובוודאי שלא אוכל להבין את הצד השני.

##### אמת ואמונה
עד דאתינן להכא, יתכן שיש לנו עם מה לעבוד בחפשנו אחר פטריות האמון המסתתרות ביער. שכן אם בדת עסקינן, הרי שבסוף כולנו יהודים, והיהדות מציעה דרך מעט מעודנת להתמודד עם כח של אמת. 
פעמיים ביום מצהיר היהודי את המילים - "אמת ואמונה". האם תיתכן אמת ללא אמונה? כנראה שכן, אלא שאת זה אנו מבקשים למנוע. המסורת היהודית היא אמת, אך אמת שתעבור באמצעות האמונה. איזו אמונה? אמונה הנשענת על אותו שורש קיומי בסיסי ממנו בא האמון לעולם- אמונה הנשענת על כח "האם" או האב, המוסרים לצאצאיהם את האמת כחלק מתהליך גידולם בעולם. זוהי אמונה המשיבה אותנו להיתמך על הקשר הבסיסי הקיים בעולם, המוסר אמת מתוך דאגה כנה, חום עוטף של בית, ותקווה. גם כשזה נוגע לאמת נוקבת, לא נמסרה מסורת ישראל אלא מאב לבן, מאומן ליונק. גם כל הראיות, הנסים והמופתים בעולם, לא ישתוו לאבא המוסר לבנו אמונה. רק זוהי אמונת אמת. רק זוהי אמת המעודנת בפנים הדואגות בכנות לעתיד המתאמן, לחייו וקיומו של המקבל.
אמת המעודנת בכוחה של אמונה, בכוחו של אמון, של דאגה כנה, מותירה פתח לשינוי, לגילוי ואף לריפוי. שכן אם בסיס האמת הוא האמונה שבתוכה דאגה, הרי שדאגה כנה נוספת תוכל להתמודד עם האמת, ולעדן את ההתנגדויות למה שנראה כסותר אותה.
אם במצב הנתון מי שסותר את האמת בה אני אוחז, מביא אותי למצב של איום, הרי שאמת הנשענת על אמונה תאפשר לנו את המהלך הבא- מפגש עם מחלוקת ששורשה בדאגה כנה, יוכל לא רק לעורר בקרבי אמון, אלא לפגוש אנרגיה הקרובה לחיבור שבין אמת ואמונה.
ואם יש ברכה בעם שלנו, הרי שהערבות, הדאגה הכנה, היא אחת הבולטות שבהן. הארת הפנים הפשוטה בדאגת איש אל רעהו, היא היא הפתח לשוב ולהאמין זה לזה כציבור. דאגה בלב איש ישיחנה, את הדאגה נוכל לשוחח בקרבנו בקלות יתרה הרבה יותר.

אך כיצד?

##### הרים, סדקים, שברים

שברים אינם זרים לנו, בטח לא בארץ הזו. בדיחה שחוקה בקרב מורי הדרך גורסת כי התשובה לכל שאלה על הגאוגרפיה של המרחב, תהיה- השבר הסורי אפריקני. שברים מצויים בבסיס הקיום שלנו כאן. השברים כאן הם הקמטים בפניה של הארץ כולה, היוצרים את הצורה שאנו מכירים.
לרוב אנו כלל לא מודעים לשברים. הלוחות הטקטוניים נעים תחתינו באיטיות בלתי מורגשת. הפחד אוחז בנו למראה סדק המופיע בשכבת הקרקע בה אנו מהלכים. ומשבר האמון נחזה לפנינו כאילו הסדק כבר מפריד בינינו לבלי שוב. אך אם נשאל את השבר לפשרו, ניגש אליו ונביט לו בלבן שבעיניים. האם הוא יודע בכלל שהוא שבר? אין הוא נחזה ככזה אלא למי שעומד למעלה ומצפה לראות מישור פתוח לעברו. כל סדק או שבר אינו אלא צוהר, לזרמים התת קרקעיים המנווטים את המציאות. שמא אותו השבר אינו אלא סדק, פתח לאור שיאיר את נתיב הזרימה.
יה! ברעכען!
זה הזמן לשבור. להפוך כל סדק לשבר, לבקע, ולאט לרדת עד היות העקוב למישור.
די לנו להישאר במשטח הנוכחי השטחי עד אימה, ומתעלם מן העומק. לא נוכל לעולם להבין את המציאות לולא ניגע בשורשיה האיתנים. בבסיס השברים נוכל לגעת בשורש, לטפס אל מקור המים ולהבין את כיוון הזרימה. המקור וודאי משותף לכולנו. ומתוכו, ורק בו נוכל לשוב לבסס אמנה.
אמנם התנועות יכולות להיות שונות, ולעתים אף הפוכות. אך בבסיסן טמונה אמנה גדולה. כל שבט ושבט אינו אלא שותף, לעתיד שממנו חרד ואחד אחר שבו הוא מאמין. אך רק כשנצלול למעמקי התהום לגלות את האוצרות המסתתרים בהם, ניווכח עד כמה בבסיס כל העמדות, אין אלא דאגה גדולה וכנה.
וגם אם התנועות היוצאות ממקור הזרימה לעתים הפוכות לעתים מתנגשות, הרי שהמרחב שנפלס בחקרנו אותן, יוכל לאפשר מפגש כנה, נטול הגנות. האמון בהכרח יופיע, כמו גם הפנים מתוך הסדקים, אך פנים שלפתע יוכלו להיות מאירות.
לא תבוא שבירתנו את הסדקים אלא כדי לאפשר לנו לנשום נשימות עמוקות.
יש המדמים בנפשם שחוקה תצילנו מהשברים המאיימים לפוררנו. כל צד ידע היכן הוא עומד, מה אסור ומה מותר. אך תחת חוקה דרושה לנו אמנה, כאותם שבי ציון שקדמו לנו, כך הנציחו את אמונם בימי נחמיה.
עלינו להתאמן. לשוב לדאגה הדדית. להתאמן בחקירה הפנימית של מה שאנו באמת רוצים לשאת בקרבנו. להישיר מבט לדאגה למי שסביבנו, גם אם נישאר חלוקים בזרמי הנהר, הרי שדאגה כנה היא משהו שלא ניתן לזייף, ותעמוד היא כאלף עדים, ראיות והוכחות, לביסוס האמון והאמונה מתוך השברים. זאת תהא אומנותנו.
כאותם הרצים אל התופת כמו אל ים, רק מתוך דאגה לאחיהם שאינם מכירים. כאותם הפכים שיריבו על כוס בירה, אך ידאגו לשלם אחד על השני.
אותה דאגה היא חסד. חסד שעלינו לתרגם מתאוריות הלשון אל המבט בעיניים. חסד שמוכרח לדלג מן הפרשנות אל ההשלכה. חסד שאנו זקוקים לו כנפש עייפה הצמאה למים. מים שזורמים גם ככה מעבר לחריצים באדמה העייפה. כל מפגש טומן בחובו אפשרות לצלול למעמקים, וצריך אומץ כדי לצלול וצריך אומץ בשביל חסד, ומי שמאמין הוא גם זה שמפחד, אך מי שמאמין הוא זה לא שמתייאש.

##### כוחה של אמנות 
ואולי לא בא שורש אמ"ן כדי להצביע לנו על אחד הכלים העומדים לרשותנו. האמון הוא זה שמייצר תהליך של אימון, על ידי האומן שנהיה מאמן. אינו בא המתאמן אלא כדי להפוך לאמן בתחום מסוים. ודילמא לא באה האמנות אלא כדי להשיב את האמון.
פעם פגשתי את עמוס עוז שאמר לי - "אני איני שונא אף צד במפה, בשביל זה יש לי דמויות בספרים". אם ניקח את תפקידו של הסופר כאמן, הרי שבכוחו לברוא דמויות שאליהן נוכל להקיז את עמדותינו. יצירה ספרותית גדולה מאפשרת לנו לא רק להזדהות עם הדומים לנו, אלא דווקא עם אלו שאינם. שדה האמנות בצורתו הגבוהה יכול לא רק לתווך לנו רעיונות חדשים, אלא לאפשר לנו לבחון רעיונות ישנים, מתנגשים או מתנגדים, ובכך לשחרר מעט מן העול הרגשי היושב על חיינו במציאות הממשית. גם גדולי שונאיהם של החרדים למשל מתרככים מעט כשהם צופים בשטיסל, כמו שפתח ז'אן ול-ז'אן את הצוהר לחיי המעמדות הנמוכים בצרפת של אז. עמוס עוז עצמו יצק לתוך מיכאל שלו עולמות שלמים, ולעתים נראה שלא בא סאלח שבתי של קישון כדי לקרב את עולמם של העולים החדשים ועדות המזרח.

בין אם מאמנות תבוא אמונתנו, בין אם משבירה של המחיצות תתגלה הדאגה שבתוכנו. הפשר בינינו שוב ישוב כך או אחרת, מתוך האמון, הדאגה והחסד. איתם ולצידם נוכל אט אט להסתייע מחדש בחסד הפרשני שלנו אחד את השני. כך נוכל לחלוק זה על זה מתוך פשר ואולי אף פשרה. וגם אם על משמרתנו נעמודה, יהיה זה בעמק מוריק ומואר, ואולי נוכל לבנות אף גשר, או לדלג מעל הזרימה.
בזו תהא גאולתנו. משבר האמון מעולם לא היה הזדמנות טובה יותר.