---
Type:
  - עיון
tags:
  - עיון
Date of creation: 11.9.24
category: שערי ציון
---
[[מועד]]

יש לעיין בכמה מושגים- כמובן
מהי קדושה
מהו מועד

ולצד זאת- מהו חג (תשובה יפה של הרשר הירש ב[[מקורות למסע המועדות]])
מהו מקרא קודש
ואולי כן גם זבח

בהתחלה חשבתי שמקראי קדש מופיעים רק באמור, אך שכחתי פסוקים מפרושים מספר שמות, ששם מרתק להבין מהם מקראי הקדש המדוברים וכיצד העם מבין זאת.
זה פסוק מאוד חריג.
הוא מופיע עם הציווי על הפסח- החדש הזה לכם, והציווי על הקרבן עצמו.
לאחר מכן מגיע הציווי על החג לדורות.
<span style="background:#fff88f">תובנה מופלאה אודות הפסח היא שהציווי על הסיפור, על הזכרון, על האתוס המועבר מדור לדור, לא רק מופיע בשלב כה מוקדם, אא מופיע עוד לפני ההתרחשות עצמה!</span>
<span style="background:#fff88f">ההתרחשות עוקבת את הסיפור, הנרטיב בונה את ההתרחשות מבחינת ה' יתברך!</span>

ואז מופיע צווי על מקרא קדש:
	שמות פרק יב פסוק יד - כ (פרשת בא)
	(יד) וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיקֹוָ֑ק לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ:
	(טו) שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י׀ כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָרִאשֹׁ֖ן עַד־י֥וֹם הַשְּׁבִעִֽי:
	(טז) וּבַיּ֤וֹם הָרִאשׁוֹן֙ מִקְרָא־קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלָאכָה֙ לֹא־ יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל־נֶ֔פֶשׁ ה֥וּא לְבַדּ֖וֹ יֵעָשֶׂ֥ה לָכֶֽם:
	(יז) וּשְׁמַרְתֶּם֘ אֶת־הַמַּצּוֹת֒ כִּ֗י בְּעֶ֙צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת עוֹלָֽם:
	(יח) בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֙דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב:
	(יט) שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָתֵּיכֶ֑ם כִּ֣י׀ כָּל־אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ:
	(כ) כָּל־מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּאכְל֖וּ מַצּֽוֹת: פ 


> [!NOTE] Title
> {מעניין להבחין שהפעם הראשונה שיש חג- הוא יום זכרון, ויש להשוות לראש השנה למשל}.
{עוד מעניין, ויתכן שכתבתי זאת כבר. אבל בעצם הפרשיות המועד של פסח, הראשונות- עוד קודם מצוות השבת, הרי שיש את כל התורה כולה ובפרט תורת המועדות- מועד, מקרא, מקרא קדש, חג, זכרון. וזו המצווה היחידה בעצם בשלב זה לכן היא תתחבר תכף לתפילין.}
זה מוביל אותי לעיין בשאלה הבאה- היכן מופיע מקרא בתורה, ולמעשה מתגלה שההופעה הראשונה של מילה יפה זו- מקרא, היא כאן.
מקרא הוא בנין הפועל של הקריאה. 


לעומת שבת, שהיא קדושה מבראשית, ולאחר מכן מתקבלת על העם כציווי זכור ושמור - לקדשו,
הרי שהפסח הוא:
1. קודם לשבת כציווי! הוא המצווה הראשונה למעשה, עוד קודם השבת. הוא הקדושה הראשונה שהעם פוגש אבל-
2. הקדושה היא - "מקרא קדש"! וזה שונה. (אולי כאן כבר טמון לנו רמז לבאות?)

יתכן וטמון לנו כאן יסוד הקשור לחגים- הוא הקריאה.
שבת אינה מקרא קדש בתחילה (היא מתקבלת כמקרא קדש באמור, אך יש שם הפרדה מאוד בולטת).
אולי בהשוואה לשבת שעוד מעט תתגלה לנו, הרי במועד כמו כאן- האדם פעיל, ואילו בשבת הוא שובת, במועד יש עבודה! ויתרה מזו- שבת תתקיים גם בלי האדם, המועד לא. [[שבועות חג ההווייה|ובשבועות]] מגיע לשיא.

ראיה לקשר נוסף שצריכה עיון:
	שמות פרק לב פסוק ה (פרשת כי תשא)
	(ה) וַיַּ֣רְא אַהֲרֹ֔ן וַיִּ֥בֶן מִזְבֵּ֖חַ לְפָנָ֑יו וַיִּקְרָ֤א אַֽהֲרֹן֙ וַיֹּאמַ֔ר חַ֥ג לַיקֹוָ֖ק מָחָֽר: 

חג זקוק לקריאה, להכרזה. ובעומק הדבר יש במועד קריאה של האדם, עוד נגיע לשם.
זהו שנאמר:
	שמות פרק לג פסוק ז (פרשת כי תשא)
	(ז) וּמֹשֶׁה֩ יִקַּ֨ח אֶת־הָאֹ֜הֶל וְנָֽטָה־ל֣וֹ׀ מִח֣וּץ לַֽמַּחֲנֶ֗ה הַרְחֵק֙ מִן־הַֽמַּחֲנֶ֔ה וְקָ֥רָא ל֖וֹ אֹ֣הֶל מוֹעֵ֑ד וְהָיָה֙ כָּל־מְבַקֵּ֣שׁ יְקֹוָ֔ק יֵצֵא֙ אֶל־אֹ֣הֶל מוֹעֵ֔ד אֲשֶׁ֖ר מִח֥וּץ לַֽמַּחֲנֶֽה: 

כמובן שכל פרשת אמור היא פרשת מקראי קדש.

עוד קשר בין קריאה להתוועדות, לעדות-
	במדבר פרק י פסוק ב - ד (פרשת בהעלותך)
	(ב) עֲשֵׂ֣ה לְךָ֗ שְׁתֵּי֙ חֲצֽוֹצְרֹ֣ת כֶּ֔סֶף מִקְשָׁ֖ה תַּעֲשֶׂ֣ה אֹתָ֑ם וְהָי֤וּ לְךָ֙ לְמִקְרָ֣א הָֽעֵדָ֔ה וּלְמַסַּ֖ע אֶת־ הַֽמַּחֲנֽוֹת:
	(ג) וְתָקְע֖וּ בָּהֵ֑ן וְנֽוֹעֲד֤וּ אֵלֶ֙יךָ֙ כָּל־הָ֣עֵדָ֔ה אֶל־פֶּ֖תַח אֹ֥הֶל מוֹעֵֽד:


מרתק לראות שאת שנת החמשים שנה- היובל, העם מצווה לקדש, ואז לקרוא דרור!
	ויקרא פרק כה פסוק י (פרשת בהר)
	(י) וְקִדַּשְׁתֶּ֗ם אֵ֣ת שְׁנַ֤ת הַחֲמִשִּׁים֙ שָׁנָ֔ה וּקְרָאתֶ֥ם דְּר֛וֹר בָּאָ֖רֶץ לְכָל־יֹשְׁבֶ֑יהָ יוֹבֵ֥ל הִוא֙ תִּהְיֶ֣ה לָכֶ֔ם וְשַׁבְתֶּ֗ם אִ֚ישׁ אֶל־אֲחֻזָּת֔וֹ וְאִ֥ישׁ אֶל־מִשְׁפַּחְתּ֖וֹ תָּשֻֽׁבוּ: 


פרשת פנחס גם היא פרשת מקראי קדש- בדגש על הקרבנות של המועדות, פרשת התמידין

השמיטה גם היא צריכה קריאה:
	דברים פרק טו פסוק א - ג (פרשת ראה)
	(א) מִקֵּ֥ץ שֶֽׁבַע־שָׁנִ֖ים תַּעֲשֶׂ֥ה שְׁמִטָּֽה:
	(ב) וְזֶה֘ דְּבַ֣ר הַשְּׁמִטָּה֒ שָׁמ֗וֹט כָּל־בַּ֙עַל֙ מַשֵּׁ֣ה יָד֔וֹ אֲשֶׁ֥ר יַשֶּׁ֖ה בְּרֵעֵ֑הוּ לֹֽא־יִגֹּ֤שׂ אֶת־רֵעֵ֙הוּ֙ וְאֶת־ אָחִ֔יו כִּֽי־קָרָ֥א שְׁמִטָּ֖ה לַֽיקֹוָֽק:
	(ג) אֶת־הַנָּכְרִ֖י תִּגֹּ֑שׂ וַאֲשֶׁ֨ר יִהְיֶ֥ה לְךָ֛ אֶת־אָחִ֖יךָ תַּשְׁמֵ֥ט יָדֶֽךָ: 


כשיהוא רוצה לקבוע יום חג לבעל (בערמה כדי להרוג את עובדי הבעל), אומר לנו הכתוב כך:
	מלכים ב פרק י פסוק כ
	(כ) וַיֹּ֣אמֶר יֵה֗וּא קַדְּשׁ֧וּ עֲצָרָ֛ה לַבַּ֖עַל וַיִּקְרָֽאוּ: 

וזו ראיה של ממש לקשר בין מועד, וקדש, וקריאה.
מצודת דוד על אתר מבאר כי הקריאה היא להפוך את הדבר לקבוע.


מעניין לחשוב על השבת בהקשר זה:
	ישעיהו פרק נח פסוק יג
	(יג) אִם־תָּשִׁ֤יב מִשַּׁבָּת֙ רַגְלֶ֔ךָ עֲשׂ֥וֹת חֲפָצֶ֖יךָ בְּי֣וֹם קָדְשִׁ֑י וְקָרָ֨אתָ לַשַּׁבָּ֜ת עֹ֗נֶג לִקְד֤וֹשׁ יְקֹוָק֙ מְכֻבָּ֔ד וְכִבַּדְתּוֹ֙ מֵעֲשׂ֣וֹת דְּרָכֶ֔יךָ מִמְּצ֥וֹא חֶפְצְךָ֖ וְדַבֵּ֥ר דָּבָֽר: 

השבת אינה צריכה קריאה, אבל היא צריכה שיקראו לה לענג. לענג את השבת ולהתענג בה, זוהי עבודת האדם. שדורשת קריאה מסוימת. למה קריאה קשורה לענג?
אולי ללמדך לדרשה- שהעונג דורש מעשה. לא רק מנוחה, וזו הדלקת נר, וכיבוד השבת, ופעולות לענג את השבת ואת עצמו. ולא רק מנוחה.
	
	יואל פרק א פסוק יד
	(יד) קַדְּשׁוּ־צוֹם֙ קִרְא֣וּ עֲצָרָ֔ה אִסְפ֣וּ זְקֵנִ֗ים כֹּ֚ל יֹשְׁבֵ֣י הָאָ֔רֶץ בֵּ֖ית יְקֹוָ֣ק אֱלֹהֵיכֶ֑ם וְזַעֲק֖וּ אֶל־ יְקֹוָֽק: 





> [!NOTE] הקשר בזמן כתיבה
> יום ראשון לכולל שערי ציון. יושב ונהנה מזיו השכינה.
> ניסיון נוסף לעיין בפרשיות המועדים לרענן, ואולי להתחדש
> והמשך בשבוע שאחרי גם כן


עיון מעמיק בפסוקי ה[[אל פני האדון|העליה לרגל]] מלמד על מהלך יפהפה.
כך מבאר הרשר הירש את הפסוקים הללו:
רש"ר הירש שמות פרק כג פסוק יז (פרשת משפטים)
(יז) פעמים. כאן מורה "פעם" בבירור על כמות הישנות הפעולה, וכבר הערנו לעיל פסוק יד, שהוא מציין בעיקר את דריכת הרגל, הווה אומר: השלמה חלקית של הדרך, חלק שהוא שלם בתוך עצמו. הוא יכול אפוא להתייחס כאן אל שלושה הקטעים שבמהלך השנה: כביכול, השנה "צועדת" כל פעם צעד אחד בהילוכה המתקדם. הרי אלו שלושה "צעדים" בהתקדמות השנה: תחילת האביב, הקיץ והסתיו:

והרי זה ממש [[מבוא למסע|מסע המועדות!]] 
שלוש פעימות הלב העברי פועם בשנה- שלוש פעמים. שלושה צעדים לעומק הפנימיות מפעם לפעם.


מדוע נאמרו כמה פרשות מועדות?
תשובה מבדרש תנאים יפה ומעניינת-
מדרש תנאים לדברים (הופמן) דברים פרק טז פסוק א (פרשת ראה)
פסוק א
(א). שמור את חדש האביב בשלשה מקומות מזכיר פרשת מועדות בתורת כהנים מפני סדרם בחומש הפקודים מפני הקרבן במשנה תורה מפני העבור ללמדך ששמע משה פרשת מועדות מסיני ואמרה לישראל וחזר ושנאה להן בשעת מיתה: ד"א אמר להן הלכות הפסח בפסח הלכות עצרת בעצרת והלכות החג בחג: מיכן אמ' משה הזהיר את ישראל להיות שונין בענין ודורשין בו: 

והרי זה יפהפה- בעצם נאמרו הפרשות כל אחת במועד אחר, וכך היא מוארת באור אחר. למה יש פרשיות שונות? כי יש חגים שונים!

[[מדרש תנאים לפרשת המועדות בדברים]]

ויש קשר כלכך יפה בין אדמה לעליה לרגל המתבהר הן ממדרש התנאים, והן ממכילתא דרי על שמות, והן מההלכה שעלי למצוא את מקורה, שרק מי שיש לו נחלה עולה לרגל. [[עליה לרגל ונחלה בארץ]]


בפרשיות המועדות אין **ברית**, זו שמורה לשבת במרחב הזמן!

הברית יש בה מימד קבוע, ואילו במועדות יש תנועה, תנועה אל עבר, המועדות היא הצטרות האדם לתנועת העומק במימד הזמן הנברא. המועדים הם האדם שנע במרחב הזמן אל עבר יעוד הבריעה. יש קשר בין [[מועד ויעוד]].


> [!המשך] Title
> המשך חלקים אלו ביום רביעי האחרון של שנת תשפ"ד. הודו לה' כי טוב, ויגלה עינינו בתורתו המופלאה. בית מדרש שערי ציון 
> 

[^1]: 