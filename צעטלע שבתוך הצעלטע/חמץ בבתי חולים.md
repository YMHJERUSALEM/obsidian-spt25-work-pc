2024-03-21
13:57

[[רעיונות משב צהר]]


האמת שקשה לי עם מאבטחים בכניסה לקניון. לא עם המאבטחים עצמם, הם בדרך כלל אנשים נפלאים ותמיד נחמד להגיד להם שלום בכניסה, אבל קשה לי עם זה שאני צריך לפתוח את התיק, לעבור בידוק, כשנכנסים לקניון בחו"ל ואחרי הרגע שבו מחפשים את המאבטח, אז נזכרים שזו מציאות לא נורמלית שאנחנו חיים בה. אבל מה לעשות, אנחנו חיים במציאות לא נורמלית, בה מאבטח צריך לבדוק אותנו שאין עלינו נשק, או שאנחנו לא מהווים סכנה בכניסה למקומות ציבוריים.
אז למה יש אנשים שחושבים שלתוך מציאות שגם ככה היא לא נורמלית, כדאי לדחוף גם בדיקת חמץ?
זה כבר לא רק מציק כמו בדיקה בטחונית, זה על גבול המשפיל ואף מבזה.
שאלת חמץ בבתי חולים בפסח יכלה להיות שאלה הלכתית מרתקת, למשל האם בכלל איסור חמץ חל בתי חולים?
זה די עצוב שבמקום לנהל דיון על איך נראים החיים המודנריים שלנו כאומה בארצה, אנחנו מנהלים מלחמות ציבוריות בין מי שמתעקשים להכניס חמץ לבית חולים (זה באמת הדגל שאתם רוצים לאחוז? באמת אי אפשר לעשות את זה בחוץ/בפרטיות/בבית? האם לא חסרות לכם דוגמאות למדינות כה רבות ומתקדמות שמנהלות מרחב ציבורי מכבד ואנשים בו מוותרים על כל מיני דברים כדי לחיות יחד?)
לבין מי שחושבים שהתגובה לזה צריכה להיות בידוק תיקים בכניסה בשם ההלכה כביכול.
אגב הלכה, הכבוד של הפרט וזכותו לפרטיות הם גם ערך חשוב, לא רק אצל ליברלים למיניהם, הם גם ערך תורני.
אבל האמת היא שמעולם זה לא היה דיון על חמץ בפסח, זו שאלה על איך אנחנו חיים כאן ביחד סביב ערבים משותפים, אז בואו נשאל את השאלה המורכבת הזו על אמת, ונזכור שבסוף החג הזה הוא של כולנו.



פסח מתקרב ובטח שוב יצוץ בשיח הציבורי הדיון העצוב על חמץ בבתי חולים בפסח.
חמץ בבתי חולים דווקא יכלה להיות שאלה מרתקת, האם איסור חמץ חל על בית חולים בכלל?
אבל הדיון הזה עצוב כי לרוב נראה שהוא יושב על הנקודות בה שני צדדים מבקשים לבחון אחד את השני ואת היכולת שלנו להכיל נקודות שמביאות אותנו לקצה.
וזה כואב. זה כואב כי לשאלה גרועה יש פתרונות גרועים, כמו למשל המחשבה שלחטט בתיקים האישיים של אנשים שמגיעים לבית חולים (לא סיטואציה מלבבת מראש) היא מחשבה הגיונית בשנת 2024. המחשבה הזו מכאיבה שבשם התורה לכאורה, ניתן לפגוע ככה בכבוד ובפרטיות של אנשים. הכבוד האישי והפרטיות של אדם, הם לא רק ערך ליברלי של אדם בישראל 2024, אלא ערך תורני, הלכתי!
אבל גם המחשבה שאנשים מתעקשים להביא חמץ כדי להוכיח את החופש שלהם, למרחב הציבורי היא מחשבה כואבת. האם באמת אנחנו לא מסוגלים לייצר מרחב ציבורי שמכבד את מסורת ישראל? אנשים היו מוכנים למסור את נפשם ולא לאכול חמץ בפסח לאורך הדורות, ובמדינה יהודית במרחב הציבורי אי אפשר לייצר הסכמה?
אבל האמת היא שמעולם זה לא היה דיון על חמץ בפסח, זו שאלה על איך אנחנו חיים כאן ביחד סביב ערבים משותפים, אז בואו נשאל את השאלה המורכבת הזו על אמת, ונזכור שבסוף החג הזה הוא של כולנו.



### תחבצ בשבת

שבת.
אחת המתנות הגדולות ביותר שעם ישראל קיבל מבורא עולם, ואחת המתנות הגדולות ביותר שהעניקו ישראל למשפחות העמים.
יום בשבוע של מנוחה, של שביתה מעבודה, של התנכסות ומתן מקום לברכה שבחיים, שבקיום, שבעכשיו.
יש מי שמבחינתם שבת זה קידוש, סעודה, תפילה ורוח, ויש מי שעבורם שבת היא אחרת, וגם עבורם היא היקר בימות השבוע.
איך יתכן שמי שתלוי בתחבורה ציבורית כל השבוע, (פעמים רבות מדובר גם על השכבות החלשות יותר בחברה), כלוא בבית/בעיר/בישוב בשבת, ללא יכולת תנועה למקומות בילוי/תרבות/או סתם לבקר את המשפחה? שלא לדבר על מימד הכפיה שבדבר.
מצד שני, לא יתכן שהפרהסיה הציבורית בשבת תהיה כמו כל יום. שבת היא לא עוד יום, יום חמישי, יום שישי, יום שבת, בשביל זה הקמנו מדינה יהודית?
ומה לגבי העובדים שיצטרכו לעבוד בשבת כדי להפעיל תחב"צ? וזה עוד לפני שעסקנו במקומות מסחר ובילוי.
אפשר להתחיל מלהכיר בכך שהמציאות הזו מורכבת, שאין פתרון ציבורי אחד ואחיד, שאין פתרון הלכתי מוכן בשלוף ביד שמתאים לכל מקום. אחרי שנכיר במורכבות, נוכל גם להרכיב את מרחבי הציבור שלנו כיהודים גאים במדינה יהודית.



## מדינת הלכה


השלם את המשפט - מדינת הלכה - הלכה המדינה?
כשמדברים בשיח הציבורי שלנו על מדינת הלכה, מדברים בדרך כלל על משהו שעבור רוב הציבור הוא נע בין תסריט סטייל איראן, של חכמי דת שכופים על כולם את רצונם, לבין משהו שפשוט אף אחד לא יודע מה הוא אומר.
אז מה זה אומר מדינת הלכה?
אתם לא יודעים?
כרב תרשו לי לגלות לכם סוד. גם אנחנו, הרבנים, לא באמת יודעים.
אסביר- ההלכה שבידינו היא מערכת מורכבת שעוברת בשלשלת מסירה של תורה שבעל פה, מדור לדור.
אנחנו ממשיכים מסורת ארוכת שנים שמעולם לא פסקה של חכמי ישראל שפוסקים הלכה כמעט בכל תחומי החיים.
כמובן, שההלכה מתעדכנת בהתאם להשתנות נסיבות החיים, והתקדמות החיים המודרניים גם היא וודאי משנה את ההלכה, אבל הבסיסים קיימים, ויש לנו עם מה לעבוד.
אבל ככל שזה נוגע להלכות מדינה, האמת היא שכמעט ואין לנו מסורת בנושא הזה.
משמעות הדבר היא שהמדינה מאתגרת את ההלכה, ו"מדינת הלכה" נניח מדינה שמתנהלת אך ורק על פי ההלכה, היא בכלל לא דבר מציאותי כרגע.
אפשר וודאי להגיד מה זה לא.
מדינת הלכה אין משמעותה שכופים על אנשים לקיים מצוות, או להימנע מאיסורים.
אגב, אולי זה מקום טוב להזכיר שחופש הפרט, וחירות אנושית, הם ערכים די חשובים גם בתורה, אז למה שמישהו ירצה לכפות כזה דבר?
מדינת הלכה גם וודאי לא אומרת שרק רבנים או רק גברים יכולים למלא משרות. בכלל, זה אולי זמן טוב גם ליישר קו על זה שרבנים ממש לא מבינים בכל דבר, והאמת היא שרבנים גם נמנעים מלפסוק בנושאים שהם לא מבינים בהם.
למעשה, אולי כדאי לזנוח קצת את המושג מדינת הלכה.
דוד מלך ישראל לא עמד בראש מדינת הלכה, וגם לא ממלכת הלכה.
גם החשמונאים לא הקימו מדינת הלכה.
האמת היא שמה שאנחנו חולמים עליו, זו מדינה שיונקת מערכי התורה, מחוברת לייעוד של עם ישראל.
מושגים שכבר אפשר לדבר עליהם בצורה קצת יותר נוחה לדיון-
דיונים דומים לאלו שנערכו בראשית הציונות בין הזרמים השונים.
אז בואו נשים קצת את השדים והפחדים בצד,
ונגיע בכנות לשולחן עם מה שאנחנו יודעים, ומה שאנחנו עוד לא יודעים.
ומהמסע הזה נוכל לצמוח ביחד.

