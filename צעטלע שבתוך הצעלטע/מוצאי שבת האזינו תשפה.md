#כתיבות_זורמות_תשפה

חג מורכב לעבור במצב של מלחמה.
אני מרגיש שהיו לי אורות השנה, אולי לא גבוהים כמו שנים קודמות, אולי כן. איני בטוח לגבי זה.
היו לי תפילות חזקות אך מעט מבולגנות, זה גם באמת אתגר כה גדול לעבור את זה עם הבנות.

היתה לי הארה פנימית מעיינת על היכולת להשתמש בזריזות המוחין, כדי לכוון ואז לכוון שהארת הפנים הפנימית בעת התפילה היא למול שם הוי"ה ברוך הוא המפורש.

אני מפחד שחטאתי בנטילת שם אפילו אם זה היה רק לעצמי. מכל מקום עלי לא לשוב על כך ללא טבילה בו ביום.
ביום השני כבר משהו בי אמר לי לעצור, אע"פ שביום הראשון היתה לי הארה נוספת סביב הכינוי - הקדוש ברוך הוא, וכן שילוב של יק"-אד"נ...
היתה לי הארה על נקיטת עין טובה.


אני מחד טרוד על כך שהתפילות שלי לא היו מכוונות כמו שרציתי, ומאידך כן היתה לי בהן כוונה פשוטה יחסית. פשוטה במובן זה שהן זרמו לי באופן יחסי.
הרשתי טוב יותר אחריהן. וזה משהו חשוב.
התקיעות השנה היו פחות.



הרבה מהחג הייתי טרוד בהגשמה עצמית של היכולות שלי. ברור לי שעלי לפעול בכנות וענווה ופשוט ליצור ולהפיץ, אבל התבאסתי גם על כך שאני עוד לא שם.
היו לי הרהורים שוב האם ללכת בעצם לעולם החינוך הקלאסי...
ואולי עלי פשוט לפעול בקהילות שלאו דווקא מבוססות מקום או קבוצה או מוסד.
עלי לבחון למשל את בית המדרש להתחדשות.
היתה לי מחשבה על מסעות פנימיים בשטח ובטבע.

אני חייב לכתוב. כל יום לפנות זמן לכתיבה. כל יום. כל יום. שגרה כזו.
אני צריך לעשות תשובה של ממש.
בכוחות הפנימיים שלי. בשבת היתה לי כמו מין ירידת מתח כזו. אני צריך לחזור ממנה.



נקודות לזכור מלימוד בחג הזה-
הרב אלחנן סמט על [[פרשת האזינו]] כותב מאוד יפה על לדחות את שיטת הרמבן שמתארת אותה כתיאור היסטורי שלם, אלא היא יותר תיאור היסטויר לדורות הקרובים מול משה שמתבססים בארץ. לכן היא גם מאוד רלוונטית לדורנו. מעניין שבפשט גם אצןו גם אצל נחמה ליבוביץ, הקב"ה מתנחם על עונשו שוב מחמת מה יגידו. זה מאוד פוט לי והם לא כתבו, אבל זה פשוט לי שהכל תלוי ב- ה' חלק עמו. הוא חלקנו, ואנחנו חלקו, ברור שפגיעה בנו היא גם פגיעה בו.

ורד נעם על מגילת תענחת והסכוליון. בושה שלא הכרתי קודם. יש שם חלק מרתק על היחס בין [[חשמונאים]] לחכמים, על האם כותבים שם שמיים בשטרות ומטבועת. חשמונאים ביקשו שכן, וחכמים ביטלו זאת ועל כך יש מועד במגילהץ לדעתי ויכוח מאוד רלוונטי ל [[תורה ומדינה]].


#מעופפות 