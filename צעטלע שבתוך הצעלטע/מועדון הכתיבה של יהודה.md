#כתיבה 

שבת שלום!
יגאל ביקש ממני לדבר כבר כמה פעמים, ולא נעים לי לסרב כלכך הרבה פעמים, אז הנה, לכבוד הבר מצוות של משפחת מוסקו אמרתי וואלה גם לי מגיע ככה לשאת בנטל הקהילתי של דברי תורה מפעם לפעם, אז בכמה דקות הקרובות אתם תיאלצו לשמוע אותי. אני תמיד אומר שהדבר תורה זה מה שלא מה שמחבר אותנו, אלא מה שמפריד בינינו לבין הקידוש. סתם אני צוחק כמובן, הדברי תורה האלה חשובים, וכל הכבוד לך יגאל על המאמץ המלחמתי מה שנקרא ככה.
אז שבת שלום, ומזלטוב למשפחת מוסקו. הפרשת שבוע שקראנו עכשיו, שקראת למעשה נבו החמוד. אתה יודע, אני זוכר שכשעברתם כאן לישוב, אתה רצת בבית הכנסת, טוב רגע אני מקדים את המאוחר, עוד רגע אני גם אגיד מילה או שתיים עליך על הנער בר מצווה מה שנקרא ככה.
אז פרשת השבוע מספרת לנו על מותם של מרים, ושל אהרן. וראיתי שעלוני פרשת השבוע עסקו בזה הרבה אבל גם אני אגיד על זה מילה או שתיים ככה. כדרכי בקודש מה שנקרא.
אתם יודעים, רש"י אמר - גם אם אני לא חדש כלום, אלא רק אגיד מה שכולם יודעים, זה גם תורה.
אז מרים ואהרון, כן, בפרשת השבוע, מסופר לנו על מותם של שניהם. מה שבעצם משאיר את משה לבד, ואני כל החיים לא שמתי לב, שאיך שמשה נשאר לבד, התחילו המלחמות. רש"י אומר על מות מרים- שמאותו רגע לא היו לעם מים, כי הבאר היתה תלויה במרים, ועל מות אהרן הרמבן הקדוש אומר שצדיקים במיתתם קרויים חיים. אבל אני אומר דבר אחר- משה נשאר לבד חברים, משה רבינו המנהיג הדגול שלנו ושל העם, שזה לא היה כמו העם היום שזה קשה, זה היה פי מאה יותר גרוע, הוא נשאר לבד. זה משהו נורא קשה. קשה להיות מנהיג, ועוד יותר קשה, כלומר, קשה עוד יותר, להיות מנהיג לבד.
ואני קורא את זה, ואתה נבו החמוד קראת את זה כלכך יפה, ואתה אומר לעצמך- איך הוא עשה את זה. אלא שברור שמשה רבינו לא לבד, כי המו שהרבי מלובביץ הקדוש שהשבוע היה היארצייט שלו. אתם יודעים, יש כאלה אומרים הרבי לא מת, הוא מסתתר וכל מיני כאלה, אבל צדיקים במיתתם קרויים חיים, אז הוא גם חי גם מת, בדיוק כמו אהרון בפרשת שבוע שלנו, והנה הכל מתחבר. אה התחלתי להגיד על הרבי מלובביץ'. אני רואה שיש כאן כאלה שכבר נרדמים, זה בטח לא אני, זה בטח החום, סתם, גם אם זה אני איציק, אני מבטיח לך עוד רגע אתה בצ'ולנט. אז הרבי מלובביץ', שהיה הרבי  בה' הידיעה מה שנקרא ככה, הוא אמר שאף פעם יהודי הוא לא לבד, אז משה רבינו באותם רגעים, הוא הכי קרוב שיש לקדוש ברוכו, כי אין לו אף אחד. וזה מה שנקרא ככה קרוב.
אז נבו החמוד, אני זוכר, טוב לא משנה מה אני זוכר, העיקר שקראת ככה יפה, שכויח מה שנקרא אצלנו ככה.
שבת שלום ומזלטוב.