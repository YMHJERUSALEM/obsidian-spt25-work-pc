#דף_מקורות
#עיון #פרשה [[רעיונות ימי חמישי עם הרב יצחק בן דוד]]


מחשבות לקראת השיעור -
הפרשות הראשונות, הכל בראשיתי, צעיר, רך, גמיש.
יש נושא שמסתתר בתוך הפרשות - נושא הדיבור.
עשרה מאמרות
מגדל בבל
אנו רואים את הבעל שם טוב מפרש את צהר תעשה לתיבה, התיבה כמילה.
בריאת האדם- מה יקרא לו (האדם)
בכל הבריאה- מתן שמות בבריאה.

ממה מורכבת שפה?

מה בעצם קורה בפרשת נח?
יש לנו מעין בריאה חדשה.

בראשית א' - כל הפרק

משנה מסכת אבות פרק ה משנה א
משנה א
[*] בעשרה מאמרות נברא העולם ומה תלמוד לומר והלא במאמר אחד יכול להבראות אלא להפרע מן הרשעים שמאבדין את העולם שנברא בעשרה מאמרות וליתן שכר טוב לצדיקים שמקיימין את העולם שנברא בעשרה מאמרות: 

בראשית רבה (וילנא) פרשה יז סימן א (פרשת בראשית)
א [ב, יח] ויאמר ה' אלהים לא טוב היות, תנינן בעשרה מאמרות נברא העולם ואלו הן בראשית, ורוח אלהים מרחפת, ויאמר אלהים יהי אור, ויאמר אלהים יהי רקיע, ויאמר אלהים יקוו המים, ויאמר אלהים תדשא הארץ, ויאמר אלהים יהי מאורות, ויאמר אלהים ישרצו המים, ויאמר אלהים תוצא הארץ, ויאמר אלהים נעשה אדם, מנחם בר יוסי מוציא ורוח אלהים מרחפת, ומביא ויאמר ה' אלהים לא טוב היות האדם, אמר רבי יעקב בן קורשאי מאמר ניתן לרוח בפני עצמה. 



בראשית פרק יא פסוק א - ט (פרשת נח)
(א) וַֽיְהִ֥י כָל־הָאָ֖רֶץ שָׂפָ֣ה אֶחָ֑ת וּדְבָרִ֖ים אֲחָדִֽים:
(ב) וַֽיְהִ֖י בְּנָסְעָ֣ם מִקֶּ֑דֶם וַֽיִּמְצְא֥וּ בִקְעָ֛ה בְּאֶ֥רֶץ שִׁנְעָ֖ר וַיֵּ֥שְׁבוּ שָֽׁם:
(ג) וַיֹּאמְר֞וּ אִ֣ישׁ אֶל־רֵעֵ֗הוּ הָ֚בָה נִלְבְּנָ֣ה לְבֵנִ֔ים וְנִשְׂרְפָ֖ה לִשְׂרֵפָ֑ה וַתְּהִ֨י לָהֶ֤ם הַלְּבֵנָה֙ לְאָ֔בֶן וְהַ֣חֵמָ֔ר הָיָ֥ה לָהֶ֖ם לַחֹֽמֶר:
(ד) וַיֹּאמְר֞וּ הָ֣בָה׀ נִבְנֶה־לָּ֣נוּ עִ֗יר וּמִגְדָּל֙ וְרֹאשׁ֣וֹ בַשָּׁמַ֔יִם וְנַֽעֲשֶׂה־לָּ֖נוּ שֵׁ֑ם פֶּן־נָפ֖וּץ עַל־פְּנֵ֥י כָל־ הָאָֽרֶץ:
(ה) וַיֵּ֣רֶד יְקֹוָ֔ק לִרְאֹ֥ת אֶת־הָעִ֖יר וְאֶת־הַמִּגְדָּ֑ל אֲשֶׁ֥ר בָּנ֖וּ בְּנֵ֥י הָאָדָֽם:
(ו) וַיֹּ֣אמֶר יְקֹוָ֗ק הֵ֣ן עַ֤ם אֶחָד֙ וְשָׂפָ֤ה אַחַת֙ לְכֻלָּ֔ם וְזֶ֖ה הַחִלָּ֣ם לַעֲשׂ֑וֹת וְעַתָּה֙ לֹֽא־יִבָּצֵ֣ר מֵהֶ֔ם כֹּ֛ל אֲשֶׁ֥ר יָזְמ֖וּ לַֽעֲשֽׂוֹת:
(ז) הָ֚בָה נֵֽרְדָ֔ה וְנָבְלָ֥ה שָׁ֥ם שְׂפָתָֽם אֲשֶׁר֙ לֹ֣א יִשְׁמְע֔וּ אִ֖ישׁ שְׂפַ֥ת רֵעֵֽהוּ:
(ח) וַיָּ֨פֶץ יְקֹוָ֥ק אֹתָ֛ם מִשָּׁ֖ם עַל־פְּנֵ֣י כָל־הָאָ֑רֶץ וַֽיַּחְדְּל֖וּ לִבְנֹ֥ת הָעִֽיר:
(ט) עַל־כֵּ֞ן קָרָ֤א שְׁמָהּ֙ בָּבֶ֔ל כִּי־שָׁ֛ם בָּלַ֥ל יְקֹוָ֖ק שְׂפַ֣ת כָּל־הָאָ֑רֶץ וּמִשָּׁם֙ הֱפִיצָ֣ם יְקֹוָ֔ק עַל־פְּנֵ֖י כָּל־ הָאָֽרֶץ: פ 

בראשית רבה (וילנא) פרשה לח סימן ו (פרשת נח)
דבר אחר ודברים אחדים ודברים אחודים, מה שביד זה ביד זה ומה שביד זה ביד זה, 

מדרש הגדול בראשית פרק יא פסוק א (פרשת נח)
שפה אחת. מלמד שהיו כולן מדברין בלשון הקדש שבה נצטוה אדם הראשון.

ודברים אחדים. שהיו כולן בעצה אחת. כיון שראו שלוה שהיו בה מרדו ביוצרן. 


רש"ר הירש בראשית פרק יא פסוק א (פרשת נח)
(א) כבר ראינו לעיל: סיבות טבעיות גרמו לכך, שבני האדם נפרדו לקבוצות שונות, - וכתוצאה מכך נפרדו הלשונות. אולם, עדיין לא היו השפות זרות לחלוטין. וכיחס "לשון" ל"שפה" - בהוראה המוחשית - כן גם בהוראה המופשטת. השפה היתה אחת, אך הלשונות היו שונות, הוה אומר: הם דיברו שפה אחת בדיאלקטים שונים. הן עיקר הוראת "שפה" היא: שולים, אך לא: סוף דבר הבא בעל כרחו, אלא סופו וסיומו הטבעי, הגבול שהוצב לו מראש. ולפיכך הוראת "ספה" בדרך כלל: להביא דבר לסיומו הטבעי, וכן: לפרנס ולכלכל, לתת לו די סיפוקו; ומכאן "מספוא": מאכל בהמה. נמצאת זו משמעות "שפה" בהוראה המוחשית: השפה היא הגבול של החלל הפנימי, היא סוגרת ומסיימת את חלל הגוף. והנה, השפה מייצגת את כל חלל הפה, ואילו הלשון היא רק אבר יחיד, כלי לעיצוב הקול; וכן הדבר גם בהוראה המופשטת: הלשונות הן דיאלקטים של שפה אחת. השפה היתה אחת - למרות הדיאלקטים השונים. אל נשכח, שכבר עברו קרוב לארבע מאות שנה מדור המבול ועד דור הפלגה; בתקופה זו כבר נפרדו בני האדם בדרך הטבע, - וכתוצאה מכך נתרבו ה"לשונות"; ואף על פי כן - עדיין היתה זו שפה אחת.
לא הרי דברים אחדים כהרי שפה אחת. "שפה אחת": אחדות פוניטית של השפה, - וזו תלויה בשויון אורגני. "דברים אחדים": שויון ביצירת מלים ומשפטים, - וזה מבוסס על התאמה רוחנית בראיית הדברים ויחסיהם. כבר הערנו על הקרבה שבין "דבר", "תפר", "דור", "טור", "תור", - המורים כולם על צירוף של דברים דומים (לעיל א, כב; ז, א). הוראה זו ברורה גם בנחיל של "דבורים", בקורות ה"דוברה", בכבשים הרועים "כדָברם", ובדַבָּר המנהיג את הציבור. מבחינה פוניטית - המלה מצרפת הגאים אחדים; כביטוי לרעיון - היא מצרפת סימנים שונים למושג אחד; כתוכן של משפט או דיבור - היא מצרפת רעיונות שונים ליחידה אחת; כל אלה כלולים במונח "דבר". נמצאת אומר: המין האנושי עדיין היה בהתאמה הרמונית - מבחינה אורגנית ומבחינה רוחנית, לטוב וגם לרע.



בעל שם טוב בראשית פרשת נח אות טו
צוהר תעשה לתיבה ואל אמה תכלנה מלמעלה וגו'. ריב"ש ע"ה אמר, צוהר תעשה לתיבה, שתהיה התיבה שאדם מדבר בתורה ובתפילה מצהיר, כי יש בכל אותיג) עולמות ונשמות ואלהות, ועולים ומתקשרים ומתיחדים זה עם זה, עם אלהות, ואחר כך מתיחדים ומתקשרים יחד האותיות ונעשה תיבה, ואחר כך מתיחדים יחודים אמיתיים באלהות, וצריך האדם לכלול נשמתו בכל בחינה ובחינה מהנזכר ואז מתיחדים כל העולמות כאחד ועולים ונעשה שמחה ותענוג גדול עד אין שיעור, וזהו תחתיים שניים ושלישיים וגו', דהיינו עולמות ונשמות ואלהות, תלת עלמין אית ליה וכו' (זוהר ח"ג קנ"ט א), וצריך לשמוע בכל תיבה מה שאומר, שהשכינה עולם הדיבור (שם ר"ל א) מדברת והוא שושבינא לה, צוהר, שתצא בבהירות, ולעשות נחת רוח ליוצרו, וצריך אמונה גדולה לזה, דהשכינה נקראת אמונת אמן (שם ט"ז ב) ובלא אמונה נקרא חס ושלום נרגן מפריד אלוף (משלי ט"ז, כ"ח), ואל אמה תכלנה מלמעלה, היינו אמא, או יש לומר אחר שיצא התיבה מפיו אין צריך לזכור אותה להלן, והענין שלא יראה שהולכת למקום גבוה, דוגמא שאין יכול לראות בשמש, וזהו תכלנה מלמעלה, ובמה אתה יכול לעשות כן, בא אתה וכל ביתך אל התיבהיד) היינו בכל גופך וכוחותיך תבוא אל התיבה: (צוואת הריב"ש דף ח' ע"ב, ובספר אור תורה) 

נח מתבקש להכין את עולם הדיבור.


בראשית רבה (וילנא) פרשה לד סימן ה (פרשת נח)
ה ד"א צא מן התיבה, כתיב (שם /קהלת/ ז) החכמה תעוז לחכם מעשרה שליטים אשר היו בעיר, החכמה תעוז לחכם זה נח, מי' שליטים מי' דורות מאדם ועד נח ומכולם לא דברתי עם אחד מהם אלא עמך, וידבר אלהים אל נח. 


אברהם הולך כאשר דיבר אליו


ניתן לראות כי במקומות רבים יש לנו דיבור שמכיל אמירה, ופשוט הדבר שדבר בפני עצמו יש בו גם מימד של סיפור\קביעה (לא נוכל דבר אליך רע או טוב למשל).
אולם כשיקעב מבקש לחלות פני לבן זוהי מצוותו לשליחיו:
בראשית פרק לב פסוק כ (פרשת וישלח)
(כ) וַיְצַ֞ו גַּ֣ם אֶת־הַשֵּׁנִ֗י גַּ֚ם אֶת־הַשְּׁלִישִׁ֔י גַּ֚ם אֶת־כָּל־הַהֹ֣לְכִ֔ים אַחֲרֵ֥י הָעֲדָרִ֖ים לֵאמֹ֑ר כַּדָּבָ֤ר הַזֶּה֙ תְּדַבְּר֣וּן אֶל־עֵשָׂ֔ו בְּמֹצַאֲכֶ֖ם אֹתֽוֹ: 
תדברון ולא תאמרון


תהליך יוסף ואחיו:
לא יכלו דברו לשלום -
-
בראשית פרק מד פסוק יח (פרשת ויגש)
(יח) וַיִּגַּ֨שׁ אֵלָ֜יו יְהוּדָ֗ה וַיֹּאמֶר֘ בִּ֣י אֲדֹנִי֒ יְדַבֶּר־נָ֨א עַבְדְּךָ֤ דָבָר֙ בְּאָזְנֵ֣י אֲדֹנִ֔י וְאַל־יִ֥חַר אַפְּךָ֖ בְּעַבְדֶּ֑ךָ כִּ֥י כָמ֖וֹךָ כְּפַרְעֹֽה: 
-
ואחרי כן דברו אחיו עמו




משה עובר תהליך של הפיכה לאיש דברים:
שמות פרק ד פסוק י - יז (פרשת שמות)
(י) וַיֹּ֨אמֶר מֹשֶׁ֣ה אֶל־יְקֹוָק֘ בִּ֣י אֲדֹנָי֒ לֹא֩ אִ֨ישׁ דְּבָרִ֜ים אָנֹ֗כִי גַּ֤ם מִתְּמוֹל֙ גַּ֣ם מִשִּׁלְשֹׁ֔ם גַּ֛ם מֵאָ֥ז דַּבֶּרְךָ֖ אֶל־עַבְדֶּ֑ךָ כִּ֧י כְבַד־פֶּ֛ה וּכְבַ֥ד לָשׁ֖וֹן אָנֹֽכִי:
(יא) וַיֹּ֨אמֶר יְקֹוָ֜ק אֵלָ֗יו מִ֣י שָׂ֣ם פֶּה֘ לָֽאָדָם֒ א֚וֹ מִֽי־יָשׂ֣וּם אִלֵּ֔ם א֣וֹ חֵרֵ֔שׁ א֥וֹ פִקֵּ֖חַ א֣וֹ עִוֵּ֑ר הֲלֹ֥א אָנֹכִ֖י יְקֹוָֽק:
(יב) וְעַתָּ֖ה לֵ֑ךְ וְאָנֹכִי֙ אֶֽהְיֶ֣ה עִם־פִּ֔יךָ וְהוֹרֵיתִ֖יךָ אֲשֶׁ֥ר תְּדַבֵּֽר:
(יג) וַיֹּ֖אמֶר בִּ֣י אֲדֹנָ֑י שְֽׁלַֽח־נָ֖א בְּיַד־תִּשְׁלָֽח:
(יד) וַיִּֽחַר־אַ֨ף יְקֹוָ֜ק בְּמֹשֶׁ֗ה וַיֹּ֙אמֶר֙ הֲלֹ֨א אַהֲרֹ֤ן אָחִ֙יךָ֙ הַלֵּוִ֔י יָדַ֕עְתִּי כִּֽי־דַבֵּ֥ר יְדַבֵּ֖ר ה֑וּא וְגַ֤ם הִנֵּה־ הוּא֙ יֹצֵ֣א לִקְרָאתֶ֔ךָ וְרָאֲךָ֖ וְשָׂמַ֥ח בְּלִבּֽוֹ:
(טו) וְדִבַּרְתָּ֣ אֵלָ֔יו וְשַׂמְתָּ֥ אֶת־הַדְּבָרִ֖ים בְּפִ֑יו וְאָנֹכִ֗י אֶֽהְיֶ֤ה עִם־פִּ֙יךָ֙ וְעִם־פִּ֔יהוּ וְהוֹרֵיתִ֣י אֶתְכֶ֔ם אֵ֖ת אֲשֶׁ֥ר תַּעֲשֽׂוּן:
(טז) וְדִבֶּר־ה֥וּא לְךָ֖ אֶל־הָעָ֑ם וְהָ֤יָה הוּא֙ יִֽהְיֶה־לְּךָ֣ לְפֶ֔ה וְאַתָּ֖ה תִּֽהְיֶה־לּ֥וֹ לֵֽאלֹהִֽים:
(יז) וְאֶת־הַמַּטֶּ֥ה הַזֶּ֖ה תִּקַּ֣ח בְּיָדֶ֑ךָ אֲשֶׁ֥ר תַּעֲשֶׂה־בּ֖וֹ אֶת־הָאֹתֹֽת: פ 


שמות ו', י'

שמות פרק כד פסוק יב - טו (פרשת משפטים)
(יב) וַיֹּ֨אמֶר יְקֹוָ֜ק אֶל־מֹשֶׁ֗ה עֲלֵ֥ה אֵלַ֛י הָהָ֖רָה וֶהְיֵה־שָׁ֑ם וְאֶתְּנָ֨ה לְךָ֜ אֶת־לֻחֹ֣ת הָאֶ֗בֶן וְהַתּוֹרָה֙ וְהַמִּצְוָ֔ה אֲשֶׁ֥ר כָּתַ֖בְתִּי לְהוֹרֹתָֽם:
(יג) וַיָּ֣קָם מֹשֶׁ֔ה וִיהוֹשֻׁ֖עַ מְשָׁרְת֑וֹ וַיַּ֥עַל מֹשֶׁ֖ה אֶל־הַ֥ר הָאֱלֹהִֽים:
(יד) וְאֶל־הַזְּקֵנִ֤ים אָמַר֙ שְׁבוּ־לָ֣נוּ בָזֶ֔ה עַ֥ד אֲשֶׁר־נָשׁ֖וּב אֲלֵיכֶ֑ם וְהִנֵּ֨ה אַהֲרֹ֤ן וְחוּר֙ עִמָּכֶ֔ם מִי־בַ֥עַל דְּבָרִ֖ים יִגַּ֥שׁ אֲלֵהֶֽם:
(טו) וַיַּ֥עַל מֹשֶׁ֖ה אֶל־הָהָ֑ר וַיְכַ֥ס הֶעָנָ֖ן אֶת־הָהָֽר: 


דברים א', א'


רשי סובר אחרת-
רש"י במדבר פרק יב פסוק א (פרשת בהעלותך)
(א) ותדבר - אין דבור בכל מקום אלא לשון קשה, וכן הוא אומר (בראשית מב, ל) דבר האיש אדוני הארץ אתנו קשות, ואין אמירה בכל מקום אלא לשון תחנונים, וכן הוא אומר (בראשית יט, ז) ויאמר אל נא אחי תרעו, (במדבר יב, ו) ויאמר שמעו נא דברי, כל נא לשון בקשה: 


משלי פרק ד פסוק כ
(כ) בְּ֭נִי לִדְבָרַ֣י הַקְשִׁ֑יבָה לַ֝אֲמָרַ֗י הַט־אָזְנֶֽךָ: 

הושע פרק יד פסוק ג
(ג) קְח֤וּ עִמָּכֶם֙ דְּבָרִ֔ים וְשׁ֖וּבוּ אֶל־יְקֹוָ֑ק אִמְר֣וּ אֵלָ֗יו כָּל־תִּשָּׂ֤א עָוֹן֙ וְקַח־ט֔וֹב וּֽנְשַׁלְּמָ֥ה פָרִ֖ים שְׂפָתֵֽינוּ: 



ר' צדוק הכהן מלובלין - אור זרוע לצדיק בי"ת רבתי ובי"ת זעירא וסוד הזוגות עמוד לב
ולכן אמרו ז"ל במדרש (פרקי דר' אליעזר פרק ג') שאמר הקדוש ברוך הוא מי שיאמר שהוא אלוה יבוא ויסתום צד צפונית. כי האלוה אי אפשר אלא אחד פשוט כמו שהוכיחו הפילוסופים במופתים נאמנים ואם יבוא ויסתום צד צפונית שהיא התגלות כח אחדות הפשוט הוא האלוה והדברים עמוקים. וכן הברת הבי"ת שהוא מן השפתים גם הוא מסכים לזה לפי שהשפתים הם ראשית כלי הדיבור הנראה לנו מחמשת כלי הדיבור שבפה. ולפי שהדיבור הוא ראשית כח ההרכבה כי המחשבה הוא א' ולכן יכול לחשוב כמה אלפים רבבות מחשבות ברגע אחת מה שאין כן בדיבור שלכן נאמר (תהלים ל"ג, ו') בדבר ה' שמים נעשו. ואמרו ז"ל (אבות ה', א') בעשרה מאמרות נברא העולם רצה לומר בעשרה הרכבות כי המאמר ודיבור הוא כח ההרכבה והשפתים הם ראשית כח ההרכבה וכן הבי"ת ראש ההרכבה. ולכן פתח מעשה בראשית בראשית רצה לומר בי"ת הוא הראשית מבריאת שמים וארץ רצה לומר כח הבי"ת שיהיה כח הזיווג והרכבה. ולכן בי"ת רבתי להורות על זה שהוא העיקר ויסוד כל הבריאה כולה כאשר אמרנו: 

שפת אמת
מו"ז ז"ל היה אומר כי עשר מכות נגד עשרה מאמרות ועל ידי זה באו אחר כך לעשרת הדברות כו'. דאיתא בעשרה מאמרות נברא העולם ומה ת"ל כו' כדי להפרע מרשעים ולתת שכר טוב לצדיקים. בוודאי להפרע מרשעים הוא פרעה דכתיב ביה ואני ועמי הרשעים. ולתת שכר טוב לצדיקים היא התורה שנקראת טוב שניתן לבני ישראל. ופירוש זה כי קודם החטא היה יכול להבראות במאמר אחד. אבל הקב"ה ראה כי יחטא האדם ויהיה תערובת טוב ורע. ולכן נחלקו אחר כך העשרה מאמרות שהיו בכלל ונפרטו צד הרע העשר מכות לרשעים. והטוב עשרת הדברות שהוא בפרט. ודיבור לשון הנהגה כמו שכתוב בזוהר הקדוש על פס' ודברת בם להתנהג כל המעשים על פי דברי תורה ע"ש. ולהביא הקדושה בפרטות בכל מעשה. צריכין מקודם לתקן צד הרע עשר מכות. ולכן יציאת מצרים הכנה לכל המצות כדכתיבנא לעיל (וארא, תרל"ה)

ה. וממשיכים אנו את הקו הלאה. בעשרה מאמרות נברא העולם, ובעשרת הדברות ניתנה תורה, ובעשר מכות יצאו אבותינו ממצרים. והנה חכמים הגידו כי עשר המכות של יציאת מצרים הן המעבר מן עשרה המאמרות של בריאת עולם לעשרת הדברות של מתן תורה. יעוין ספר הגבורות וספר התפארת למהר"ל. ובודאי שאין לנו עסק בנסתרות אבל לפי ערכנו הסברת הדברים כך היא. כבר נתבאר לנו במאמר הקודם בפירוש הפסוק הראשון של פרשת וארא, כי תמורה זו במהלך פעולתה של השפעת החסדים יש לה התחלה ויש לה גמר. ההתחלה היא שעת יציאת מצרים, והגמר הוא שעת מעמד הר סני. כלומר, תמורה זו מן המהלך של חסד - ויתור אל המהלך של חסד - משפט נבחנת היא בשתי בחינות. הבחינה הראשונה של תמורה זו היא סתימת השפעת החסדים בפני מי שאינו ראוי להם; והבחינה השניה של תמורה זו היא יצירת פרצוף מקבל אשר יהא בכוחו לזכות לחסדים הללו בדין ובמשפט. עשרת המכות של יציאת מצרים הן הבחינה הראשונה של תמורה זו, עשרת הדברות הן הבחינה השניה של תמורה זו. לפי ערכנו, זו היא ההסברה בדברי חכמים שאמרו כי הדרך מן עשרת המאמרות של מעשה בראשית אל עשרת הדברות של מתן תורה עוברת היא על ידן של עשרת המכות של יציאת מצרים. והיינו כמו שנתבאר, כי מאמרות היינו חסד - ויתור, ודברות היינו חסד - משפט, ומכת מצרים היא הבחינה הראשונה של התמורה מחסד - ויתור לחסד - משפט. 

דברים רבה א
אָמַר הַקָּדוֹשׁ בָּרוּךְ הוּא רְאֵה לְשׁוֹנָהּ שֶׁל תּוֹרָה מַה חֲבִיבָה שֶׁמְרַפֵּא אֶת הַלָּשׁוֹן, מִנַּיִן, שֶׁכֵּן כְּתִיב (משלי טו, ד): מַרְפֵּא לָשׁוֹן עֵץ חַיִּים, וְאֵין עֵץ חַיִּים אֶלָּא תּוֹרָה, שֶׁנֶּאֱמַר (משלי ג, יח): עֵץ חַיִּים הִיא לַמַּחֲזִיקִים בָּהּ. וּלְשׁוֹנָהּ שֶׁל תּוֹרָה מַתִּיר אֶת הַלָּשׁוֹן, תֵּדַע לְךָ לֶעָתִיד לָבוֹא הַקָּדוֹשׁ בָּרוּךְ הוּא מַעֲלֶה מִגַּן עֵדֶן אִילָנוֹת מְשֻׁבָּחִים, וּמָה הוּא שִׁבְחָן, שֶׁהֵן מְרַפְּאִין אֶת הַלָּשׁוֹן, שֶׁנֶּאֱמַר (יחזקאל מז, יב): וְעַל הַנַּחַל יַעֲלֶה עַל שְׂפָתוֹ מִזֶּה וּמִזֶּה וגו'. מִנַּיִן שֶׁהִיא רְפוּאָה שֶׁל לָשׁוֹן, שֶׁנֶּאֱמַר (יחזקאל מז, יב): וְהָיָה פִרְיוֹ לְמַאֲכָל וְעָלֵהוּ לִתְרוּפָה. רַבִּי יוֹחָנָן וְרַבִּי יְהוֹשֻׁעַ בֶּן לֵוִי חַד אָמַר לִתְרַפְיוֹן, וְחַד אָמַר כָּל שֶׁהוּא אִלֵּם וְלוֹעֵט הֵימֶנּוּ לְשׁוֹנוֹ מִתְרַפֵּא וּמְצַחְצְחָה מִיָּד בְּדִבְרֵי תוֹרָה, שֶׁכָּךְ כְּתִיב: מִזֶּה וּמִזֶּה, וְאֵין מִזֶּה וּמִזֶּה אֶלָּא תוֹרָה, שֶׁנֶּאֱמַר (שמות לב, טו): מִזֶּה וּמִזֶּה הֵם כְּתֻבִים. רַבִּי לֵוִי אָמַר מַה לָּנוּ לִלְמֹד מִמָּקוֹם אַחֵר נִלְמַד מִמְּקוֹמוֹ, הֲרֵי משֶׁה עַד שֶׁלֹא זָכָה לַתּוֹרָה כְּתִיב בּוֹ (שמות ד, י): לֹא אִישׁ דְּבָרִים אָנֹכִי, כֵּיוָן שֶׁזָּכָה לַתּוֹרָה נִתְרַפֵּא לְשׁוֹנוֹ וְהִתְחִיל לְדַבֵּר דְּבָרִים, מִנַיִן, מִמַּה שֶּׁקָּרִינוּ בָּעִנְיָן, אֵלֶּה הַדְּבָרִים אֲשֶׁר דִּבֶּר משֶׁה.


תלמוד בבלי מסכת כתובות דף טז עמוד א
ראוה מדברת עם אחד, ואמרו לה מה טיבו של איש זה? איש פלוני וכהן הוא, ר"ג ור"א אומרים: נאמנת, רבי יהושע אומר: לא מפיה אנו חיין, התם מאי מגו איכא? הניחא לזעירי, דאמר: מאי מדברת? נסתרה, מגו דאי בעיא אמרה לא נבעלתי וקאמרה נבעלתי - מהימנא; אלא לרב אסי, דאמר: מאי מדברת? נבעלת, מאי מגו איכא? ואלא אהא: היא אומרת מוכת עץ אני, והוא אומר לא כי, אלא דרוסת איש את;



להבדיל- פתיחה לבשורה על פי יוחנן-
בראשית היה הדבר

גילוי וכיסוי בלשון, ביאליק-ביאליק גילוי וכיסוי בלשון-
בני אדם זורים בכל יום לרוח, בכוונה ולפי תומם, מלים חמרים חמרים, אותן ואת צרופיהן השונים, ורק מועטים מהם יודעים או מעלים על לב מה היו המלים ההן בימי גבורתן. כמה מאותן המלים לא באו לעולם אלא אחרי חבלי לידה קשים וממושכים של דורות הרבה; כמה מהן הבהיקו כברקים פתאום ובטיסה אחת האירו עולם מלא; דרך כמה מהן נמשכו ועברו מחנות מחנות של נשמות חיות, נשמה הולכת, נשמה באה, וכל אחת הניחה אחריה צל וריח; וכמה מהן שמשו נרתיקין למכניסמוס דק ומורכב מאוד של מחשבות עמוקות והרגשות נעלות בצרופיהן ובצרופי-צרופיהן הנפלאים ביותר. יש מלים – הררי אל, ומלים – תהום רבה. יש שבמלה קטנה אחת נגנזה כל תמצית חייה, כל השארת נפשה של שיטה פילוסופית עמוקה, סך-הכל של חשבון עולם שלם. יש מלה שהכריעה בשעתה עמים וארצות, מלכים הקימה מכסאותם, מוסדות ארץ ושמים הרגיזה. והנה בא יום והמלים ההן ירדו מגדולתן והושלכו לשוק, ועתה בני אדם מגלגלים בהן מתוך שיחה קלה כמי שמגלגל בעדשים.

היש לתמוה על כך? אין מהרהרים אחרי מידות הטבע. כך מנהגו של עולם: מלים עולות לגדולה ומלים יורדות ונעשות חולין. ובעיקר הדבר, הרי אין לך בלשון מלה קלה שלא היתה בשעת לידתה גילוי נפשי עצום ונורא, נצחון גדול ונשגב של הרוח.

בורחס-
"Es aventurado pensar que una coordinación de palabras (otra cosa no son las filosofías) pueda parecerse mucho al universo."

בתרגום לעברית: "מסוכן לחשוב שתיאום של מילים (והרי הפילוסופיות אינן אלא זאת) יכול להידמות במידה רבה ליקום."

1. מתוך "El Oro de los Tigres" (זהב הנמרים, 1972): "La palabra había sido en el principio un símbolo mágico, que la usura del tiempo desgastaría."

בתרגום לעברית: "המילה הייתה בראשית סמל קסום, שהשחיקה של הזמן תכרסם בו."

2. מתוך "El idioma de los argentinos" (שפת הארגנטינאים, 1928): "El lenguaje es un ordenamiento eficaz de esa enigmática abundancia del mundo."

בתרגום לעברית: "השפה היא סידור יעיל של השפע המסתורי הזה של העולם."

3. במסה "Las versiones homéricas" (הגרסאות ההומריות) שפורסמה ב"Discusión" (1932): "El concepto de texto definitivo no corresponde sino a la religión o al cansancio."

בתרגום לעברית: "המושג של טקסט סופי שייך רק לדת או לעייפות."

[[פחד יצחק לפסח - אמירה, דיבור, מכות מצרים]]
[[פרשת דברים]]
[[פרשת נח]]
[[תיקון הדיבור בתורה]]
[[תיקון העולם מאמירה לדיבור - טיוטות]]