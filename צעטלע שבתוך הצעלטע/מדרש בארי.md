2024-04-11
10:21


> [!NOTE] Title
> יושב בספריה...
> 
> החלטתי לנסות לכתוב את המחשבות הללו שמלוות אותי מאז תחילת המלחמה. אולי מדרש זה הפורמט הנכון. צרירופים חדשים מוציאים גליון כזה, חשבתי לכתוב אליו. אני בספק אם בכלל אספיק אותם, אבל אני אכתוב ואחכ אחשוב לאן לשלוח. פשוט אכתוב אבל ברצינות, אני יודע שכבר חלק מן המחשבות אני שוכח, וחבל לי חבל. אני חייב לכתוב אותן. בעז"ה אצליח.


לוח במבוא לאולם נכנסים, נמל תעופה בן גוריון, ישראל, 2024



והיו שוכחים את השם, עד שהגיעו לכנותו השם, ולעתים אפילו זה לא היו נותנים לו, אלא מסמנים אותו באות ה ומוסיפים לה קו קטן מעל, והיו שהגדילו לעשות ואפילו את התג התחתון של ה היו מורידים והיה נותר ד עם קו קטן מעל.


איפה היה אלוהים בעוטף
ואיפה היה בשואה
באותו מקום בדיוק
אלא שהמפה כבר אבדה
ואיפה היה השם
ואיפה היה ה'
ואיפה היה ד'
עורה הוי"ה למה תישן

ורק במקדש היו אומרים שם המפורש
והפלשתים באו להטיל מבול על מקום המקדש
שבו היו אומרים שם המפורש


חלק חבל נחלה
והיה איש ישראל שואל את עצמו - האם לא נותר לי ולו חלק אחד בטוח?
חלקי הוי"ה אמרה נפשי על כן אוחיל לו


הביט בהם סינואר בעיני טיטוס
דמים בדמים נגעו


השיבנו הוי"ה ונשובה חדש ימינו כקדם
אם אין פניך הולכים עמנו אל תעלנו מזה. ככה פשוט, פשוט אל.

עד הויה
כולל
עד ועד בכלל



החמה זרחה
והשיטה פרחה
והשוחט שחט
(לא שחט לבד כי הופיע הנקודה היהודית)

אל קנא אתה
שיחת מועדו
שיכח הוי"ה בבארי מועד ושבת

האם צר העולם הזה לחיים ישראליים?
האם אין פיסת אדמה בטוחה לעם עברי?
הלנצח ינדוד יהודי מאימת מנאצי אל?
אבל למה?
(וכבר כתב יאיר,) אתה בחרתנו מכל העמים, שנהי למשסה לכל עם
זה אתה שקידשת שמך עלינו
והבאת את כולם לשנאנו
למה מי אוהב את הילד שהמורה אוהב
כל הגוים הללו לא סלחו לנו על שסיפרנו להם עליך
זה הכל אתה


אין לנו חלק ונחלה בעולם הזה
אלא רק בך
וגם ככל שניפול ונאבד, נכריז בקול גדול-
יתגדל ויתקדש שמך

וכשלא היו זקנים לשאול, וכשהאבות היו נבוכים. עלתה השירה לפניהם.
וכשבערה אדמת הארץ, עלתה השירה לפניהם.


הפריד את בני האדם, הציב גבולות עמים. רק את אומתו שלו שכח כשפיזר את החלקים.
עמדה מולו ושאלה- היכן חלקי. אני חלקך אמר לה. ואנוכי טוב לך מגבעות והרים.
לכל האומות נתת חבל ונחלה, ואיתך לא הולכים למכולת, עמדה ושאלה.
האם את ככל האומות?

אך בעזבך אותי לנדוד בשדות זרים, דעי לך שלא יהיה מנוח לכף רגלך.
לא באירופה ולא באמריקה, כי את חלקי שלי.

בני אדם הפרדת, גבולות הצבת. ואותנו שמת בחלקך.
חלק, חבל, נחלה.
במדבר מצאתנו, וכנשר נשאתנו.
אין אף אחד אחר, רק אתה ואנחנו.
גזירה גזרת עלינו שלא יהא מנוח לכף רגלנו בלעדיך.
אנחנו שלך ורק שלך.
אלא שהסתרת פניך, עד ששכחנו איך קוראים.
קינאת לנו. 



ויאמר אסתירה פני מהם אראה מה אחריתם.
אלא שהסתרת פניך כלכך הרבה, שכבר שכחנו איך הם נראים.

הם קנאוני בלא אל כעסוני בהבליהם
	לא אל: אנטי גיבור.
	לא-אל: אל שאומר לא. אל שלילי
	לא אל: לא החליפוני באל אחר, אלא באין אל.
	כעסוני בהבליהם: עסקו בהבלים במקום בעיקר
	שכחו את ייעודם
	 
ואני אקניאם בלא עם
בגוי נבל אכעיסם
	לא עם- אלו ערביי הארץ, אשר היו מכנים את עצמם עם,
	לא עם- אלו פלשתים שהיו אנטי עם.
	לא עם- שהיו מתחזים לעם, וכל קיומם היה לומר לא לכל דבר.

בגוי נבל אכעיסם- 
	שהיו נבלים לישראל
	עושים מעשי נבלה בכל מקום
	שהיו משקרים ומתנבלים ומשחיתים דרכי המלחמה לעולם

עמדה כנסת ישראל ואמרה- ואתה אינך כועס?
אמר לה מלכו של עולם
אשיב נקם לצרי
כי דם עבדיו יקום ונקם ישיב לצריו
וכיפר אדמתו עמו

רק נקודה פנימית אחת, מסירות הנפש עמדה לנו.
בהברית שכרת איתנו פעמה בליבותינו כברית אחים, ברית דמים.
זרים גמורים רצו לתופת כמו אל ים, כדי להציל אחים שלא פגשו מעולם.
פעמת בליבם, 


~~
לוח במבואת טיסות נכנסות, נתב"ג, ישראל, 2024

האזינו...
זכור ימות עולם-
שהיו שוכחים
וכשהיו שוכחים היו השמיים מחשיכים עליהם


שהיה דור ששוכחים איך קוראים.
שהיו מתגעגעים ולא יודעים איך לקרוא
בשם.
וכשאין שם
אין פנים.

חלק עמו-

שהיו אומרים- אשרינו, מה טוב חלקנו
והיו אומרים כנגדם -  אוי מה היה לנו
היו אומרים אשרי העם שככה לו
והיו אומרים אוי מה היה לנו
והיו האותיות מתערבבות בשמיים לפני הבורא




השיבנו הוי"ה אליך ונשובה-
שעד אותה שעה היו שבים אל הוי"ה.
אך לא היה די בכך
אלא נשוב עד אליו,
עד ועד בכלל.

ולא כפי שאנמר שובו אלי ואשובה אליכם,
אלא שדרשו אותה שעה שהוי"ה בצעמו ישיבם אליו, ועד אליו.
ואז יהיו מוכנים לשוב
שנאמר-
אם אין פניך הולכים עמנו אל תעלנו מזה
די להסתר פנים. די להסתתר
צא ממחבואך אשר בנית
צא ממסתוריך
גלה פניך אלינו
תסתכל לנו בעיניים ותראה אותנו

שהיו מודיעים לו שישובו אליו, למרות הכל.
אתה תשיבנו, אז אנו נהיה מוכנים לשוב.
אבל השיבה היא רק אל הוי"ה, לא פחות מזה.

הוא שאמר- אם אין פניך הולכים עמנו אל תעלנו מזה
צעקו לפניו ישראל- אם תשיבנו אל הוי"ה, ולא פחות מזה, אז נשובה.
ואם לאו - לאו.


וכשהיו טובחים בהם אמרה כנסת ישראל-
חלקי הוי"ה אמרה נפשי
על כן אוחיל לו-
לו ולא.
לו, ולא לאלוהים
לו, ולא לאלוקים
לו, ולא להשם
לו, ולא לה'
לו ולא לד'
לו, ולא.

על כן נחפשה דרכינו ונחקורה
ונשובה
נשובה- עד הוי"ה.
עד, ועד בכלל.
אל תחשוב בליבך שהיו שבים לפניו
אלא שבים עד אליו.
לא תשובה ל... אלא תשובה אל
עד
עד ועד בכלל
ולא פחות מכך.
נשוב לקרוא
נשוב להיראות
נשוב בגדלות
עד הוי"ה ולא



שחרית, אסרו חג שמחת תורה

והיו המאורות שרים ומשבחים לפני ה' יתברך
שהחמה זרחה
והחיטה צמחה

ועמדו לשמוע שבחם של ישראל
