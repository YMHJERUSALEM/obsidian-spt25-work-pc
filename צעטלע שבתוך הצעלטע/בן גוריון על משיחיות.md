---
Date of creation:
- Monday, April 10th, 2023
Type:
- מקור
Author: בן גוריון
Tags:
- #משיח, #היסטוריה_של_עם_ישראל 
last modified:
- <%tp.file.last_modified_date%>
ID:
- 100420231933
---
# בן גוריון על משיחיות
ולנוער בישראל דרוש חזון שהוא גם יהודי וגם אנושי . אבל לא שני חזונות נפרדים , אחד ליהודי שבנו ואחד לאדם שבנו , אלא חזון גאולה והתעלות אחד , שלם , כולל , ממצה כל מאוויי אדם וערכיו העליונים . ודבר זה נתון אך ורק בחזון המשיחי , שנתבשר תחילה על ידי נביאי ישראל . הוא לא נולד לפני שבעים שנה . היסטוריה שלנו אינה מתחילה בהכרזת המדינה , ולא בקונגרס הציוני הראשון , אף לא בעליית ביל '' ו וביסוד פתח תקוה ומקוה ישראל ; ימיו כימי ישראל . ועוד זאת , חזון הגאולה של נביאי ישראל לא הצטמצם רק בתחומי העם היהודי , אם כי גאולת ישראל היתה חלק יסודי בלתי נפרד מהחזון ( ב"ג , 'תשובה למתווכחים , משיחיות וממלכתיות . (  
מחבר/ים: דוד אוחנהשם הספר: משיחיות וממלכתיות : בן -גוריון והאינטלקטואלים בין חזון מדיני לתאולוגיה פוליטיתשם ההוצאה: אוניברסיטת בן גוריון בנגב. המרכז למורשת בן גוריון שנת ההוצאה: 2003עמוד: 18



## דוד בן גוריון : חזון משיחי כפול שהוא אחד ( 1961 )^1
בשם ממשלת ישראל יש לי הזכות הגדולה לברך הקונגרס העולמי השלישי למחקר היהדות , המתכנס גם הפעם בירושלים , ולהגיד לאורחים המרובים והחשובים מארצות שונות : ברוכים הבאים . אנו שמחים על התורה החוזרת לאכסניה שלה , ירושלים , שזכינו לעשותה בירת ישראל המחודשת והעצמאית . הולכת ונעשית יותר ויותר מרכז כל אנושי של המחקר לקורות היהדות , ספרותה ויצירתה , לכל הסתעפויותיה ושלוחותיה ; ועם ריבוי החוקרים היהודים בישראל ובתפוצות לא מתמעט מספר החוקרים מאומות העולם . אני מקדם בסיפוק מיוחד את נציגה של פרס , פרופ' פורה ךאוד מאוניברסיטת טהרן , שירצה על פרשת כורש ומושג המשיח באמונת זרתושטרה , ואני מקווה שבעקבותיו יבואו חוקרים רבים אחרים משאר ארצות אסיה , ובמשך הזמן גם מאפריקה , ולא ייעדרו גם חכמי ערב והאיסלאם . העם היהודי הוא עם עולם , ואם כי עריסתו עמדה בארץ ישראל , הרי אבותיו ומוריו הגדולים באו מן החוץ . העברי הראשון , אברהם אבינו , היה יליד ארם נהריים , וגדול נביאי ישראל וחכמיו , משה רבנו , היה יליד אפריקה הצפונית , בעמק הנילוס . וגדולי המדע וההגות היהודים בדורות האחרונים - שפינתה , איינשטיין , פרויד , רוברט אופנהיימר ואחרים היו ילידי אירופה ואמריקה . כאחד הצרכנים של מחקר היהדות אני מלא רחשי הוקרה וכבוד ליצרניו . בין שהם מבני עמי ובין שהם בני עמים אחרים , ואני שמח על ריבוי המדורים של מחקר היהדות שיעסקו בהם בקונגרס זה , החל במקרא ועד הספרות העברית החדשה , הפולקלור והאמנות העממית . ואם מותר להדיוט להביע משאלה בפני מוריו ורבותיו - הייתי מאחל שבקרנגרס הבא יוקדש מקום מיוחד לחקר ענף מרכזי , שהוא אולי נשמת היהדות ומקור כוחה , שממנה ינק עמנו הרצון והיכולת לחדש בימינו מלכות ישראל - וזהו החזון המשיחי של נביאי ישראל על גאולת עמם , וכל עמי העולם - כלומר , חזון הגאולה היהודית והכל אנושית . ושני פנים היו לחזון הגאולה היהודית : קיבוץ גלויות , והיות העם היהודי בארצו לעם סגולה ולאור גויים ; וגם חזון הגאולה האנושית שני פנים לה : שלום ביךלאומי ושלטון הצדק והאחווה בין אדם לאדם ובין עם לעם . וחזון משיחי כפול זה אינו אלא אחד - כי לא תיתכן גאולת עם בלי גאולת האנושות כולה , והאנושות כולה לא תיגאל , אם לא ייגאל כל אחד מחבריה . האמונה בחזון משיחי זה היתה הכוח העיקרי שקיים את עמנו בכל ימי נדודיו וסבלותיו , שהגיעו לשיאם בזוועת השואה הנאצית שהשמידה שישה מיליונים מיהודי אירופה - גברים , נשים , זקנים וטף ; ואמונה זו יצקה בנו הכוח והרצון לקומם הריסות ארצנו ולהניח יסוד ראשון לחידוש מלכות ישראל לפני 13 שנה . ידעתי שלא מעטים הם החכמים , מחכמי ישראל ואומות העולם , שעסקו במחקר זה - בעברית , באיטלקית , באנגלית , בצרפתית ובגרמנית . אולם עד היום אין מחקר ממצה על החזון המשיחי בכל גילוייו במקרא , בספרים החיצוניים והגנוזים , בתלמוד ובספרותנו המאוחרת והחדשה . ומה שחסר בעיקר - אין עדיין תיאור מלא ומקיף מגילויי החזון הזה ופעולתו בהיסטוריה היהודית בכל הדורות , מהיקף התנועות המשיחיות בימים קדומים , בימי הביניים ובדורות האחרונים , שהביאו בימינו לתקומת מדינת ישראל ונצנוצים ראשונים של הגשמת הנבואה המשיחית על קיבוץ גלויות והיותנו לעם סגולה ; וכן הגילויים הבין לאומיים של תקומת עמים משועבדים באסיה ואפריקה ושאיפה גוברת והולכת בכל העולם להבטיח קיום הצו של ישעיהו בן אמוץ , כי "לא ישא גוי אל גוי חרב ולא ילמדו עוד . "מלחמה כי גם בתחום הבין לאומי מנצנצת ראשית הגאולה האנושית : המין האנושי , אם כי הוא עדיין מפולג ומסוכסך , משתלב יותר ויותר , וגוברת התלות ההדדית של עמים גדולים וקטנים , ומתחזק הרצון בעולם להבטיח שלום ביךלאומי ומשטר של אחווה אנושית - כלומר , משטר חברתי בנוי על הצו היהודי : "ואהבת לרעך . "כמוך מחקר היהדות אינו יכול להיות שלם ואמיתי אם אינו רואה במרכזו האמונה המשיחית וחזון הגאולה היהודית והכל אנושית . וברכתי לקונגרס שיגדיל ויאדיר מחקר זה ויסייע להפוך החזון המשיחי  למציאות יהודית ובין לאומית.

מחבר/ים: דוד אוחנהשם הספר: משיחיות וממלכתיות : בן -גוריון והאינטלקטואלים בין חזון מדיני לתאולוגיה פוליטיתשם ההוצאה: אוניברסיטת בן גוריון בנגב. המרכז למורשת בן גוריון שנת ההוצאה: 2003עמוד: 203

1: דברים בקונגרס העולמי השלישי למחקר היהדות , ירושלים , י"ב באב תשכ"א , 25 ביולי . 1961 נתפרסם בדוד בן גוריון , עיונים בתנ"ך , עם עובד והחברה לחקר המקרא בישראל , החברה להפצת משנתו של דוד בךגוריון , תל אביב , 1976 עמי . 93-92  


(מתוך דוד אוחנה)
ב ) רשימתו של פרופ' בובר הוכיחה לשמחתי שהתכוונתי לדעת גדולים בראותי את החזון המשיחי כאחת מאבני היסוד של היהדות , וכי החזון המשיחי אינו מפריד בין גאולת ישראל ובין גאולת האנושיות . אולם נדמה לי שרק בטעות מיחס לו הפרופ' בובר "פוליטיזציה" של הגאולה . נכון כי לדעתי - ואני בטוח שזוהי גם דעתו של פרופ' בובר - אין גאולה לעם כל עוד הוא שרוי בנכר ותלוי בחסד זרים , וכי קוממיות ממלכתית במולדת היא אחד היסודות של הגאולה היהודית , אבל כמוהו אני סבור - רק אחד היסודות , ולא הגאולה כולה . אין גאולה לאומית שלמה בלי קיבוץ גלויות , בלי חברה בנויה על חירות , צדק שוויון ואהבת הבריות , ובלי גאולת המין האנושי  
מחבר/ים: דוד אוחנה  
שם הספר: משיחיות וממלכתיות : בן -גוריון והאינטלקטואלים בין חזון מדיני לתאולוגיה פוליטית  
שם ההוצאה: מכון בן-גוריון לחקר ישראל והציונות, אוניברסיטת בן-גוריון בנגב  
שנת ההוצאה: 2003  
עמוד: 274

[[ציונות]]
[[משיחיות]]
[[בן גוריון]]