[[חדר השאלות]]
#סרטונים

שאלה שקיבלנו בחדר השאלות שואלת כך -
איך אני יכול בו זמנית לפחד מה' ולשמוח בו
וזו שאלה כלכך יפה כי יש בה הזדמנות גדולה
יש בה הזמנה
הזמנה למה אתם שואלים?
הזמנה לא רק להעמיק בשאלה מי זה ה' יתברך שממנו אנו מפחדים, או בו אנו שמחים
אלא מי אנחנו בעצם
ומה אנחנו מרגישים
פחד הוא רגש שכולנו מכירים
הגוף נכנס למגננה מפני משהו שאנחנו חוששים שעומד להגיע,
לתקוף אותנו, להכאיב לנו, לאיים עלינו
אבל התורה מעולם לא ציוותה עלינו לפחד מה' יתברך
התורה מזמינה אותנו להתפתח לרגשות נוספים
ובמקרה הזה הרגש שהתורה מכוונת אותנו הוא יראה, יראת ה'
כמובן לצד אהבתו - לא לשכוח חלילה
פחד הוא רגש בסיסי מאוד, והוא מרכיב אולי את מה שמכונה - יראה נמוכה, היא יראת העונש שיגיע בעקבות החטא חלילה
זה לא רע כמובן, יראת חטא היא דבר מבורך
אבל התורה מכוונת אותנו להתעלות ליראה גבוהה יותר
יראה של עמידה מול המלך
רגש שמזכיר יותר דריכות מאשר פחד, רגש מכוון יותר
מה זו היראה הזו? קשה להסביר
אז קודם כל כאן טמונה ההזמנה - שואל יקר - תתחיל לחקור את הרגשות שלך, הם הרבה יותר מגוונים ועמוקים ממה שנדמה
רק אתה יודע איך נראית היראה שלך
ועל אחת כמה וכמה רק אתה תדע איך נראית האהבה שלך לה'
ואם תרצה עוד מקורות - כתוב לנו ונשמח לסייע!
הימים הללו הם ימים של צמיחה
בואו לא נפספס אותם

